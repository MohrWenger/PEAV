תפ"ח (מחוזי נצ') 511/06 מדינת ישראל נ' פלוני אלמוני (פורסם בנבו, 13.12.2006)
____________________________________________________________________________________________________ www.nevo.co.il ____________________________________________________________________________________________________ תפח (נצ') 511/06  מדינת ישראל נ' פלוני אלמוני ____________________________________________________________________________________________________
בתי המשפט
בדלתיים סגורות
בבית המשפט המחוזי בנצרת
פח 000511/06
בפני:
כב' הנשיא מנחם בן דוד -
אב"ד כב' השופט אברהם אברהם כב' השופט בנימין ארבל
תאריך:
13/12/2006
בעניין:
מדינת ישראל
המאשימה
נ  ג  ד
פלוני
אלמוני
הנאשם
חקיקה שאוזכרה:
חוק העונשין, תשל"ז-1977: סע'  351(ב), 351(ג) (3), לפרק י', ה'
פסק דין
הנאשם עומד לדין בפנינו בגין עבירות מין שביצע באחותו, ...... להלן היא תיקרא בשמה או "האחות". בראשית הדברים כפר הנאשם בעבירות שיוחסו לו. בהמשך תוקן בהסכמה כתב האישום והנאשם הודה כי ביצע המעשים והעבירות המפורטים בכתב האישום המתוקן.
העבירות בהן מדובר, על פי חוק העונשין, תשל"ז – 1977, הן כדלהלן: (א) עבירות אינוס במשפחה לפי סעיף 351(ב) בכעשרה מקרים, מתוכם שלושה שבמהלכם נגרמה ל.....חבלה גופנית; (ב) מעשי סדום במשפחה בניגוד לסעיף 351(ב) לחוק; (ג) מעשים מגונים במשפחה לפי סעיף 351(ג) (3) לחוק הנ"ל.
הנאשם הינו יליד 1988 ולו 5 אחיות. ..... צעירה ממנו ב – 3 שנים ובעת ההתרחשויות שיתוארו להלן הוא היה כבן 17.5 שנים ואילו היא כבת 14.
--- סוף עמוד  1 ---
בפתח הדברים נציג את העובדות שמשקפות את הנסיבות, המעשים והעבירות אותם ביצע הנאשם. הדברים לקוחים מכתב האישום.
"4. א. כעשרה ימים לפני תם חודש
אוגוסט 2005, במועד שאינו ידוע למאשימה, בשעות הבוקר, נשארו הנאשם ו...' (.....) לבד בבית.
ב. בעוד .... ישנה במיטתה, נכנס הנאשם
לחדרה, כשהוא ערום, וניגש למיטתה. הוא הפשיט אותה מבגדיה, נשכב מעליה, ואחז בזרועותיה.
ג. בעוד ..... שוכבת, החדיר הנאשם את איבר
מינו לאיבר מינה במשך זמן מה, עד שחש שהוא קרוב לפורקנו המיני. בשלב זה הוציא
הנאשם את איבר מינו, התיישב על המיטה בסמוך ל...., והגיע לפורקנו. ד. בסיום מעשיו אמר הנאשם ל.... שלא תספר
להורים על מעשיו, שכן יכחיש את הדברים, ויצא מחדרה.
ה. כתוצאה ממעשי הנאשם, ניגר דם מאיבר מינה
של ...., והיא הבחינה בכתם דם על הסדין. .... החליטה לכבוש בלבה את דבר המעשה,
ולכן כיבסה את הסדין, על מנת שהכתם לא יתגלה לעיני אמה.
5. א. כשבועיים ימים לאחר האירוע המתואר
בסע' 3 לעיל, בשעות אחר הצהריים המאוחרות, ובעוד ההורים נמצאים מחוץ לבית,  נכנסה .... לחדר הממ"ד בבית.
בעוד .... בחדר, נכנס אחריה הנאשם וסגר את
הדלת. הוא התפשט ונותר ערום, ניגש אל ..... ודחף אותה על גבי אחת המיטות שבחדר.
הנאשם הפשיט את ..... מבגדיה, אחז בה בזרועותיה, והחדיר את איבר מינו אל איבר
מינה. לאחר זמן מה הוציא את איבר מינו, ושפשף אותו, עד שהגיע לפורקנו המיני.
ג. כתוצאה ממעשי הנאשם, ניגר, פעם נוספת,
דם מאיבר מינה של ...., והיא נאלצה לכבס את הסדין, על מנת להסתיר את המעשים
שביצע בה אחיה.
6. א. בהמשך לאמור לעיל, במשך תקופה של
חמישה חודשים ועד ליום 8/2/06 (המועד האחרון בו ביצע הנאשם בר' מעשים מיניים),
ביצע הנאשם באחותו, בכעשרה מועדים שונים מעשים מיניים. בכל אחד מהמועדים הללו,
החדיר הנאשם את איבר מינו לאיבר מינה של אחותו. מעשה ההחדרה גרם לה לדימום באיבר
המין גם בפעם השלישית, אך לא לאחר מכן.
ג. בנוסף, וכמעט בכל הפעמים, דרש הנאשם
מ.... למצוץ את איבר מינו, וכן לשפשף את איבר מינו בידה, והיא נאלצה לעשות זאת.
ה. בכל הפעמים חשה ר' חסרת אונים אל מול
הנאשם, ואפשרה לו לבצע בה את זממו. בשלוש הפעמים האחרונות, כחלק מההשלמה עם
גורלה, נגשה .... לנאשם, מיד לאחר שקרא לה, התפשטה בעצמה, ולאחר מכן מילאה אחר
כל רצונותיו".
--- סוף עמוד  2 ---
מחמת היותו קטין בחלק מהארועים הסתפקנו, לאחר קבלת הודאתו, בקביעה כי ביצע את המעשים המיוחסים. לאחר שכך נקבע הזמנו תסקיר אודות הנאשם מאת שירות המבחן ובמקביל ולבקשת המאשימה גם תסקיר נפגע גבי .....
מששבנו והתכנסנו הודיעה ב"כ המאשימה שלה אין ראיות מטעמה לעונש. מנגד זימנה ההגנה לעדות את אִמם של הנאשם ו...... כמו כן הציגה ההגנה חוות דעת ערוכה בידי מר אלון מרגלית אשר הגיש מעין תסקיר נגדי. לאחר הדברים הללו שמענו את טיעוני ב"כ בעלי הדין ועתה עלינו לחרוץ את דינו של הנאשם.
בראשית דברינו עתה נציין כי בפתח דבריה הסכימה ב"כ הנאשם כי במקרה זה יורשע הנאשם. אכן כך בדעתנו לנהוג לאור מהות העבירות בהן הורשע הנאשם ונסיבותיהן וגם בהעדר המלצה מאת שירות המבחן להימנע מעשות כן. ממילא היה הנאשם בתחילת המעשים על סף בגירות ובהמשך כבר בגיר. כפי שיוסבר להלן שירות המבחן מגלה דאגה מהצפוי מאת הנאשם.
אנו מרשיעים איפוא את הנאשם בכל העבירות שיוחסו לו בכתב האישום המתוקן.
במהלך טיעוניה לעונש מיקדה ב"כ המאשימה את טיעוניה בנימוקים השוקלים לחומרה וביקשה להחמיר בדינו בעוד שב"כ הנאשם הדגישה את כל אותם נימוקים אשר מטים את הכף לקולה.
להלן ובעת הצגת עמדתנו, נשלב ונפרט את אותם טיעונים אשר ראינו לנכון להביאם במנין שיקולינו. נפתח דברינו בהצגת עמדותיהם של שירות המבחן מחד ושל מר מרגלית מאידך. תסקיר המבחן פותח בתאור מבנה משפחתו של הנאשם ואורחות חייה. מלבד הוריו ו-5 אחיותיו של הנאשם מתגוררים בבית עוד 3 ילדים "זרים", צעירים בגילם, אשר המשפחה קיבלה לטיפולה. אלה סובלים מתסמונת דאון ומטופלים על ידי אם המשפחה. המשפחה המורחבת מתגוררת בבית נאה והיא נהנית מרווחה כלכלית. הנאשם נעצר בגין פרשיה זו בהיותו בכתה י"ב, סמוך לבחינות הבגרות. הוא למד במגמת מחשבים. אין בתאור קורות חייו של הנאשם, עד ביצוע מעשיו הנדונים, כל אות או סימן אשר יצביע על הצפוי ממנו ועל בעיות התנהגות או אחרות שהוא לוקה בהן. מיותר כמעט לציין כי הנאשם נעדר עבר פלילי.
מתסקירו של קצין המבחן אנו לומדים כי על פי התרשמותו של האחרון הפגין הנאשם במפגש ביניהם עיוות חשיבתי. לדבריו מאחר ו.... לא הביעה התנגדות למעשיו, הוא הסיק כי היא מסכימה. לדברי עורך התסקיר התמקד הנאשם בקורבנות שלו "עשה מינימליזציה למעשיו ומשתמש ברציונליזציה ובעיוותי חשיבה על מנת לאפשר לעצמו להמשיך ולפגוע כשאין הוא רואה את הפגיעה בה, בעת הארועים, וממשיך כאשר רואה כיום בעיקר את קורבנותו-שלו ומתקשה לראות את השלכות מעשיו על אחותו, לטווח הקצר והן לטווח הארוך". הציטוט לקוח מעמוד 2 לתסקיר מיום 12/9/2006. עורך התסקיר מעריך כי פגיעתו של הנאשם באחותו נבעה "פשוט" מהיותה זמינה, מאמינה ובוטחת בו. הנאשם הביע אמנם רצון לטיפול אלא התקשה להצביע על צרכים מיוחדים בנושא זה.
בסיכום חוות דעתו הודיע שירות המבחן כי הוא נמנע ממתן המלצה טיפולית. לדעת עורך התסקיר הרי אם ייגזר עליו מאסר יוכל הנאשם לקבל טיפול מתאים במסגרת שב"ס. בהמשך ולבקשת
--- סוף עמוד  3 ---
ההגנה הגיש שירות המבחן תסקיר משלים ובו התייחס גם לחוות דעתו של מר מרגלית, אותה ערך הוא לבקשת הנאשם. בתסקירו המשלים קובע קצין המבחן כי:
"לאור חומרת העבירה ולהערכתנו,
הסבירות גבוהה להישנות מקרים נוספים בתוך המשפחה, שללנו אפשרות של טיפול במסגרת
אמבולטורית בשירותנו או במסגרת של מרכז יום בו הטיפול מסתיים בשעה 16:00".
הדברים האחרונים מכוונים להמלצתו של מר מרגלית אליה נגיע בהמשך.
כאמור ביקשנו וקיבלנו גם תסקיר אודות הנפגעת, ...... בחלק האינפורמטיבי מתוארת .... כנערה אשר סבלה בילדותה מְחֳלָיִים שונים שעיכבו התפתחותה. היא סבלה מקשיים חברתיים והישגיה בלימודים לא היו גבוהים. לפני הארועים נשוא כתב האישום חוותה ..... פגיעה מינית מידי בחור אחר, מבוגר ממנה ב-6 שנים, אשר עמו קיימה קודם לכן מערכת יחסים. היא היתה אז בת 12 שנים. בגין פגיעה זו נזקקה .... לטיפול נפשי שבמהלכו נחשפו פגיעותיו בה של הנאשם. היו אלה הוריה, אשר בעצת גורמים טיפוליים, פנו למשטרה, פניה שבעקבותיה נחשפה הפרשה הנדונה בפנינו. נראה שההורים נִחמים היום על פנייתם למשטרה ועל פי התרשמות עורכת התסקיר הם נוטים כיום לגונן ו"להבין" את הנאשם ופחות את ...... הם מאשימים אותה במצבה והם מטילים ספק בתלונותיה. עמדת ההורים מעוררת תחושות קשות של דחייה, כעס ואלימות מצד ..... עד כי התעורר הצורך והרצון, גם מצידם של ההורים, להוציאה מהבית. ..... הוצאה מביתה והועברה לדירת חרום לנוער בחיפה מאז היא שוהה שם. היא מביעה רצון להמשיך ולחיות מחוץ לבית. כפי שעולה מהתסקיר, האב ורק הוא מבקר את הנאשם בבית כלאו, ואילו את ..... איש מההורים אינו מבקר וגם אינו מקיים עמה כל קשר. על פי ממצאי התסקיר סובלת .... כיום מפגיעה פוסט-טראומטית והפרעה במצב הרוח. היא מוצפת בפחדים, מחשבות אבדניות וקשיי שינה. הפגיעה מעסיקה אותה בצורה אובססיבית עד שכמעט אינה פנויה לדברים אחרים בחייה. היא חשה תחושה בסיסית של חוסר מוגנות וחרדה מאחיה מיום שחרורו.
כאמור ההגנה מצידה הגישה חוות דעת ערוכה בידי אלון מרגלית שהיה עד לא מזמן קצין מבחן. מסמך זה הוא בבחינת "תסקיר נגדי". מרגלית ערך והגיש חוות דעת מפורטת. ניתן למצוא לא מעט מאפיינים זהים בחוות דעתו ובתסקיר שהוגש מאת שירות המבחן. מרגלית דן בפרוטרוט  במאפיינים המשותפים לעברייני מין חזרתיים והוא מונה את אלה מתוכם שאותם מצא אצל הנאשם ואת אלה שלא. בפרק הסיכום של חוות דעתו אנו מוצאים את הדברים הבאים:
"על
פניו ניתן לקבוע כי כיוון שניחן בקריטריונים המאפיינים עבריני מין חזרתיים הרי
שמדובר בעבריין מין ברמת מסוכנות גבוהה. להערכתי, יש מקום להתייחס למסוכנות
באופן מובחן. ...מאופיין בסוג של עבריינות מין בתוך המשפחה, אשר מתאפיינת בכך
שהמסוכנות קיימת רק כלפי קורבנות זמניים ומוכרים. .... אינו ניחן בדפוס
התנהגות של חיפוש וצייד אחרי קרבן פוטנציאלי". (ההדגשה במקור).
בסיכום חוות דעתו מעריך מרגלית כי הקרקע, כלשונו, אשר איפשרה את ביצוע המעשים תקופה כה ממושכת, היתה היותה של המשפחה מרובת ילדים והעובדה שההורים לא היו פנויים להציב גבולות לילדיהם ולא היו קשובים לצרכיהם. על פי חוות דעתו המשפחה מגויסת כיום לתהליך טיפול משפחתי בנסיון לשקם ולבנות מחדש את האמון בין בני המשפחה. בסיכום חוות דעתו ממליץ מרגלית, וזאת "על מנת לשמור על רציפות טיפולית של כל בני המשפחה", לבחון את האפשרות לשלב את הנאשם במסגרת מרכז יום טיפולי המיועד לעברייני מין הנמצא בפתח תקוה.
לא נוכל שלא להביע הסתייגותנו כבר עתה, מהערכתו כי המשפחה מנסה לשקם ולבנות מחדש את האמון בין בני המשפחה לפחות אִם וככל שהדבר אמור ביחסם אל .... ועמה. קשה לשכוח שההורים סירבו לתת כתב ויתור על סודיות רפואית שיאפשר לעורכת תסקיר הנפגע לקבל פרטים מלאים אודותיה במהלך הטיפול שניתן לה בבית חולים "זיו" ויותר מכך, את העובדה ש.... נדחתה מתוך המשפחה ונאלצה לנטוש את הבית בגיל כה צעיר ולחיות במקלט לנערות. לא נעלמה מעינינו גם העובדה שמאז עזיבתה את הבית הוריה לא ראו לנכון לבקרה שם, או לדאוג למחסורה וגם שיחת טלפון אחת לא קיימו עמה.
משאנו באים עתה לגזור את דינו של הנאשם, אנו מביאים במנין שיקולינו ובראש וראשונה את חומרת המעשים המיוחסים, את שפלותם ואת העובדה כי מדובר במסכת מתמשכת של התעללות מינית של אח באחותו. אין כל ספק שמעשיו של הנאשם גרמו לפגיעה נפשית חמורה ב.... שספק אם תחלוף ותירפא ממנה אי פעם. לנו ברור שהנאשם ניצל את סמכותו וכוחו העודפים כאח בכור בָּעַל אותה פעם אחר פעם ואף כפה עליה לבצע בו מין אוראלי. הנאשם השתמש באחותו כבובת מין לשם סיפוק יצרו ופורקנו ומכך לא ינוקה. הענות לעמדת ההגנה, משמעותה העדפה ברורה של טובת הנאשם וצרכיו, תוך התעלמות משאר המטלות והיעדים שעל ענישה ראויה למלא. אם ננהג כבקשת ההגנה נעשה מלאכתנו פלסתר.
נאמר כבר עתה כי עונשו של  הנאשם חייב שיכלול מאסר לריצוי בפועל ולתקופה משמעותית. מנגד וכשיקולים לקולה הבאנו בחשבון את גילו הצעיר של הנאשם, את היותו נטול כל עבר פלילי, את עובדת הודאתו בפנינו, שחסכה מאחותו את הצורך לשחזר בפנינו את אשר חוותה ויותר מכך היוותה משום הכרה בצידקת גירסתה וזאת בעיקר נוכח עמדתם הספקנית של בני משפחתה. עוד הבאנו בחשבון את העובדה שהנאשם לא עשה כאן שימוש פיזי בכח או באלימות על מנת לכפות את רצונו על .....
לאחר שמנינו ושקלנו בכל אלה החלטנו לגזור על הנאשם את העונש כדלהלן: 8 שנות מאסר כאשר 6 שנים מתוכן נקבעות לריצוי בפועל וזאת בניכוי תקופת מעצרו החל מיום 21/2/2006. יתרת התקופה תהיה על תנאי לשלוש שנים ותחולתה על כל עבירה לפי סימן ה' לפרק י' לחוק העונשין תשל"ז – 1977.
לעותק מגזר דין זה שיועבר לנציב שירות בתי הסוהר יצורף העתק מתסקיר שירות המבחן כשתשומת הלב מופנית להמלצה הטיפולית הכלולה בתסקיר.
הודעה לנאשם זכות הערעור לבית המשפט העליון תוך 45 יום מהיום.
ניתן היום כ"ב בכסלו, תשס"ז (13 בדצמבר 2006) במעמד הצדדים.
5129371
מנחם בן דוד 54678313-511/06 54678313
בנימין
ארבל שופט
אברהם
אברהם שופט
מנחם בן דוד
נשיא  – אב"ד
000511/06פח 054 ורד נוסח מסמך זה כפוף לשינויי ניסוח ועריכה ____________________________________________________________________________________________________ תפח (נצ') 511/06  מדינת ישראל נ' פלוני אלמוני ____________________________________________________________________________________________________ www.nevo.co.il ____________________________________________________________________________________________________