ת"פ 1928/98 מדינת ישראל נ' פלוני (פורסם בנבו, 10.10.1999)
____________________________________________________________________________________________________ www.nevo.co.il ____________________________________________________________________________________________________ תפ (י-ם) 1928/98‏ ‏ מדינת ישראל נ' פלוני ____________________________________________________________________________________________________     בית
משפט השלום בירושלים
תפ  001928/98
5בפני
כבוד השופט   יצחק   מילנוב
10/10/99
בעניין:נ
מדינת ישראל
המאשימה
נגד
פלוני
הנאשם
ישיבה מיום  10/10/99 בשעה 15:ב 50 נוכחים:ו
התובע/ת             :נ המתמחה הגב' דקלה דהן הסניגור/ית         :ב עו"ד י' גולן הנאשם               :ו בעצמו הקלדנית           :נ גלית טוביאנה, אשר תקליד את פרוטוקול הדיון, אשר ישקף את המתרחש באולם ביהמ"ש, והנוגע למשפט.
חקיקה שאוזכרה:
חוק העונשין, תשל"ז-1977: סע'  34ז, 345(א)(3), 348, 348(א), 348(ב), 349, 34כב, ה' לפרק י' חוק סדר הדין הפלילי [נוסח משולב], תשמ"ב-1982: סע'  117א, 120 חוק לתיקון דיני הראיות (הגנת ילדים), תשט"ו-1955: סע'  2(א), 9 פקודת הראיות [נוסח חדש], תשל"א-1971: סע'  53, 54א(ב) חוק למניעת הטרדה מינית, תשנ"ח-1998: סע'  3
--- סוף עמוד  1 ---
פסק דין
בית המשפט מודיע לנאשם כי החליט לזכות אותו מהעבירה בה הואשם, ומתנצל בפני בעלי הדין וב"כ על הדחיה (עקב טעות) במתן פסק הדין מיום 01/09/99 להיום.
1.      האישום           הנאשם הואשם בכך שבמועדים שונים שבין החודשים ספטמבר 1997 - מרץ 1998, בעת ששימש מורה       בבית הספר            בירושלים, במהלך שיעורי        בבית-הספר ובהפסקות בין השיעורים, ליטף הנאשם את הקטינה      (להלן הקטינה) בלחייה, בזרועותיה והניח ידיו על חזה. במועדים נוספים ליטף הנאשם את אחוריה של הקטינה, חיבק אותה וליטף את גבה באופן שהניח ידו על רצועת החזיה. במעשים הנ"ל ביצע הנאשם מעשים מגונים בקטינה, לשם ביזוי וניצול מיניים ועל כן הואשם בעבירה של מעשה מגונה, עבירה לפי סעיף 348(א) לחוק העונשין, תשל"ז - 1977. בנסיבות המנויות בסעיף 345(א)(3) לחוק הנ"ל (להלן חוק העונשין).
2.      עדות מוקדמת 2.1    עם הגשת כתב האישום ביום 10/04/98 הוגשה גם בקשה (ב"ש 1493/98) לגביית עדותה המוקדמת (על אתר) של הקטינה על סמך הוראת סעיף 117א לחוק סדר הדין הפלילי [נוסח משולב], התשמ"ב - 1982 (להלן חסד"פ).
2.2    בתיאום עם התובעת והסניגור נקבע המועד לגביית העדות המוקדמת של הקטינה ליום 04/06/98.
2.3    במועד הנ"ל, בנוכחות חוקר הילדים מר דב ברנשטיין, שהתיר את עדות הקטינה, נגבתה עדותה המלאה של הקטינה, בין השעות 15:ב 50-18:ו 45,
--- סוף עמוד  2 ---
כלומר נערכה חקירה ראשית, חקירה נגדית וחקירה חוזרת (ב"ש 1493/98 פרוטוקול עמ' 1-18).
2.4    בתום החקירה הקראתי לעדה הקטינה את עדותה והיא אישרה אותה כנכונה, בחתימת ידה, וכך עשיתי אף אני, כמצוות הוראת סעיף 120 לחסד"פ.
2.5    כאן המקום להציע למחוקק לשנות את ס' 120 הנ"ל, כך שבסיפא ייאמר "הוראות סעיף זה יחולו על עדות שהוקלטה במלואה או שנמסרה במלואה בפני שופט/ת ונרשם לגביה פרוטוקול, כאמור בסעיף 135 לחוק סדר הדין הפלילי [נוסח משולב], תשמ"ב - 1982". הטעמים לכך הם, שהקראת העדות כולה בפני עד/ה מסרבלת את הדיון ומאריכה אותו שלא לצורך, אינה מגינה על עד/ה קטין/ה אלא מהווה הטרדה וגורמת לאי נוחות מתמשכת שלא לצורך. חתימה קטין/ה בן/ת 12.5 על הפרוטוקול, לדעתי, ובכל הכבוד, חסרת כל נפקות משפטית.
2.6    לבקשת חוקר הילדים (ב"ש 1493/98 עמ' 1 שורה 22), לבקשת הסניגור ובהסכמת התובעת (עמ' 19 ש' 20-21) התקיים הדיון כולו, כמו גם גביית העדות המוקדמת, בדלתיים סגורות.
3.      דו"ח חוקר הילדים 3.1    בישיבה ביום 10/11/98 העיד חוקר הילדים הותיק, מר דב ברנשטיין והתובעת ביקשה להגיש באמצעותו את הקלטת בה הוקלטה הודעת הקטינה בפניו, את תמליל הקלטת ואת הדו"ח שלו, שכולל את התרשמותו שלו מהקטינה המתלוננת. הסניגור הסכים להגשת הקלטת והתמליל אך התנגד להגשת דו"ח החוקר.
3.2    בהחלטה מיום 07/03/99 (עמ' 31-32) לא התרתי הגשת דו"ח חוקר הילדים והוספתי כי אתייחס לנושא זה, ביתר פירוט ונימוק, בפסק הדין.
3.3    הסניגור התנגד להגשת דו"ח חוקר הילדים וטען (עמ' 25-26) כי הכשרת עדותו של חוקר הילדים, לרבות הגשת דו"ח שרשם כאמור בסעיף 9 לחוק תיקון דיני הראיות (הגנת ילדים), תשט"ו - 1955, הותרה ע"י המחוקק רק בשל האיסור על העדת הילד בבית המשפט ועל כן
--- סוף עמוד  3 ---
המשמעות של הנסיון להגיש את הדו"ח של חוקר הילדים, פרושו להכניס עדות "שמיעה והתרשמות" של חוקר הילדים גם במקרה בו אין צורך בכלל בתחליף, לאור העובדה שהקטינה עצמה העידה בבית המשפט (עמ' 26 ש' 8-9) (הדגשה לא במקור - י.מ.). 3.4    התובעת טענה כי "בענייננו הקטינה העידה בפני ביהמ"ש, אין ספק שזו הדרך המועדפת והטובה ביותר באמצעותה יכול ביהמ"ש להתרשם ממהימנותה של הקטינה. עם זאת ובהתאם להלכה הפסוקה, גם במקרים אלה, יש להגיש את העדות המוקדמת שנגבתה ע"י חוקר הנוער, למען תובא בפני ביהמ"ש התמונה בכללותה" (עמ' 28, ש' 13-15).
לדעת התובעת "המחוקק יצר שני מסלולים מקבילים לגביית עדות מילדים, ואין לאמר כי אחד מבטל את משנהו, שניהם קיימים זה לצד זה" (עמ' 27 ש' 15-16) ו "נכון לראות את הראיות כמשלימות זו את זו, ולא כחלופיות זו לזו" (עמ' 27, ש' 18-19).
3.5    סעיף 9 לחוק לתיקון דיני ראיות (הגנת ילדים), תשט"ו - 1955 קובע כי "עדות בעבירה נגד המוסר שנגבתה ונרשמה על ידי חוקר נוער וכן זכרון דברים או דין וחשבון בדבר חקירה בעבירה כזאת שנרשמו על ידי חוקר נוער בשעת החקירה או אחריה - כשרים להתקבל כראיה בבית המשפט". 3.6    סעיף 2(א) לחוק הנ"ל קובע כי "אין מעידים ילד על מעשה עבירה נגד המוסר שנעשה בגופו או בנוכחותו או שהוא חשוד בעשייתו ואין מקבלים כראיה הודעתו של ילד על מעשה כאמור, אלא ברשות חוקר נוער".
3.7    "האיזון שבחוק מתבטא בהסדרים שנקבעו בו. הגנת הילדים מצאה ביטויה, בין השאר בהוראות הקובעות כי ילד יחקר רק על ידי חוקר נוער ו/או בעדות בבית המשפט ברשות חוקר נוער (סעיף 4 לחוק). ובכך שגם אם הרשה חוקר הנוער את העדת הילד בבית המשפט, מוסמך בית המשפט להורות על הפסקת העדות, אם הוא סבור לאחר ששמע את חוקר הנוער כי המשכה עלול לגרום נזק נפשי לילד (סעיף 2 (ג) לחוק). האינטרס החברתי בענישת עבריינים מתבטא בהכשרת עדות
--- סוף עמוד  4 ---
שנגבתה על ידי חוקר נוער על אף שלא עמדה במבחן חקירה נגדית ועל אף הכלל הפוסל עדות שמיעה (סעיף 9 לחוק), והאינטרס בהליך הוגן ובגילוי האמת מצא ביטוי בסעיפים 10 ו- 11 לחוק. לפי סעיף 11 לא יורשע אדם על סמך עדות שנגבתה על ידי חוקר נוער אלא אם יש לה סיוע בראיה אחרת. ואילו לפי סעיף 10 ניתנת אפשרות, אם הופסקה עדותו של ילד או שהוגשה עדותו בפני חוקר נוער, לנאשם או לתובע לדרוש ולשופט לצוות 'שחוקר-הנוער יחקור את הילד חקירה נוספת וישאלו שאלה פלוני' (כב' השופט א' גולדברג רע"פ 3904/96, סימן טוב מזרחי נ' מדינת ישראל, פ"ד נ"א (1) 385, 395 ב').
3.8    "האם רשאי בית המשפט לקבל את הדו"ח של חוקר הנוער גם כשהילד מעיד בבית המשפט?" (כב' השופט א' גולדברג, שם, 401 ז'). כב' השופט גולדברג סבור (שם, שם), כי "גם כאן, כבעניין העדות בבית המשפט מול העדות בפני חוקר הנוער, נכון יהיה לראות את הראיות כמשלימות זו את זו, ולא כחלופיות זו לזו, ככל שמספקת עדות הילד בבית המשפט להעריך את מהימנותה, כן יקטן הצורך של בית המשפט להעזר בחוות דעתו של חוקר הנוער ויפחת משקלה בהתאם, וככל שיימנע מבית המשפט, עקב הפסקת העדות להעריך כראוי את מהימנותה, כן יגדל משקלה של חוות הדעת" (שם , 402 ג').
3.9    יש לזכור כי בעניין רע"פ 3904/96 הנ"ל, המדובר בקטין כבן 11, אשר העיד בבית המשפט חקירה ראשית שלימה לאורך 6 עמודי פרוטוקול. הקטין עמד במהלך חקירתו הנגדית (כמעט 6 עמודים), "אך בהמשכה ביקש להפסיק את העדות והחל למרר בבכי" (שם, 392 ב'). על סמך חוות דעתה של חוקרת הילדים, החליט בית המשפט להפסיק את עדותו של הקטין מחשש "להתמוטטות" הקטין, כלומר הפסיק את החקירה הנגדית, שהיא כידוע המכשיר המשפטי בהא הידיעה, לגילוי האמת.
3.10  בנסיבות אלה, של הפסקת החקירה הנגדית של הקטין, מובנים ומקובלים, בכל הכבוד, דברי כב' השופט א' גולדברג כי "גם כאן כבעניין העדות בבית המשפט מול העדות בפני חוקר הנוער, נכון יהיה לראות את הראיות כמשלימות זו את זו ולא כחלופיות זו לזו", הדגש הוא על
--- סוף עמוד  5 ---
המילים "גם כאן", כלומר בסיטואציה שבה הופסקה עדותו של הקטין בפני בית המשפט.
3.11  ואולם משהעידה הקטינה בבית המשפט, עדות מלאה ושלמה, כולל חקירה ראשית, חקירה נגדית וחקירה חוזרת, במשך כ - שלוש שעות וחמש עשרה דקות (ראה עמ' 2-18 בב"ש 1493/98), שלא הופסקה, במהלכה ניתנה לבית המשפט, הזדמנות מלאה בלתי מופרעת ובלתי מסוייגת להתרשם מהעדה - הקטינה - לא קיים הצורך ולא מתקיים הרציונל לשימוש בחריג של הגשת דו"ח חוקר הילדים, קרי הגשת עדות שמיעה.
3.12  אילו סבר המחוקק כי יש להעמיד לרשות בית המשפט כלי עזר נוסף או מקביל בדמותו של חוקר הילדים וחוות דעתו, גם כאשר הקטין מעיד עדות שלמה בבית המשפט, חזקה עליו שהיה קובע זאת במפורש, ומשלא עשה כן, אין לדעתי, ובכל הכבוד, לאפשר לתביעה מסלול ראייתי דו-חלופי כאמור.
3.13  מדי יום מעידים בפני בית המשפט חולים, זקנים, נכים ובני אדם שהשפה אינה שגורה בפיהם או שקשיי גיל, קושי דיבור, קושי בביטוי, חשש ורתיעה מהמעמד, מקשים עליהם - ואין לצידם מסביר, מפרש ומחווה דעה באשר למהימנותם, זולת עיניו, אוזניו וכושר ההתרשמות השיפוטי של השופט המקצועי היושב לדין. במה שונה המקרה של קטין או קטינה המעידים על מעשים מגונים שנעשו בהם ממקרה של ישיש או ישישה המעידים על מעשים מגונים שנעשו בהם?           בשני המקרים, החויה הטראומתית, הפחד, הבושה, המהולים במגבלות פיזיות ומנטליות, זהים או דומים, ובאים לידי ביטוי, לא אחת, באי תאימות בין מלל לבין תנועות גוף. למקרים אלה, כמו גם למקרים הרגילים, נקבע כי "ערכה של עדות שבעל-פה ומהימנותם של עדים הם עניין של בית המשפט להחליט בו על פי התנהגותם של העדים, נסיבות העניין ואותות האמת המתגלים במשך המשפט" (ס' 53 לפקודת הראיות [נוסח חדש], תשל"ז - 1977).
3.14  התובעת לא חזרה בסיכומיה על טענתה/בקשתה להגיש חוות דעתו של חוקר הילדים, והנחתי שהיא זנחה את הבקשה/טענה הנ"ל. יתר על כן,
--- סוף עמוד  6 ---
בעמ' 52 ש' 27-28 טענה התובעת "לפיכך, לעמדתנו משהגביל ביהמ"ש את עדותו של חוקר הנוער לרמה העקרונית, הרי שאין לייחס לה כל משקל משום שאנו במשפט פלילי  ורק השופט יכול ויחווה דעתו ועל פיה יקבע את מהימנות העדים". (הדגשה לא במקור - י.מ.).
4.      ראיות התביעה 4.1    מטעם התביעה הוגשו:נ           עדות הקטינה (עמ' 2-18 בב"ש 1493/98), עדות אמה של הקטינה (ע"ת/ 2) עמ' 23-25, קלטת החקירה ע"י חוקר הנוער - ת/ 3, תמליל הקלטת הנ"ל - ת/ 4, הודעת הנאשם במשטרה (מיום 02/03/98) - ת/ 1, הודעת הנאשם במשטרה (מיום 11/03/98) - ת/ 2. 4.2    הקטינה המתלוננת העידה בבית המשפט, בין השאר:ב 4.2.1 בעמ' 3 ש' 8-25:ו
"... המורה           קרא לנו, כשהוא קרא לי לדבר איתו או משהו כזה, אז הוא התחיל עם הידיים על הלחיים, ולאט לאט תוך כדי השיחה אז הידיים שלו התחילו להתגלש יותר למטה לכיוון החזה. במשך כל השיחה היו מקרים שזה גם לא נמשך במשך כל השיחה והיו מקרים שזה ירד למתניים ונשאר שם ואז נגמרה השיחה. היו מקרים שהוא מישש לי בגב, בקו החזיה, והיו גם מקרים שבערך בסוף השיחה, שהייתי צריכה לחזור מהמקום שממנו באתי, לא ליטופים, מן כאלה מכות קטנות כאלה אבל לא כואבות, משהו כזה באחוריים. היד שלו היתה עולה ויורדת על הגב שלי, וגם כן זה היה קטע של מן חצי חיבוק כזה כשהיד שלו על הכתף שלי ומשם היא יורדת וממששת את הקו של החזיה. אני לא יכולה להגיד במדויק כמה פעמים זה קרה, אבל זה קרה חמש או שש פעמים. הדברים האלה קרו במסגרת השיעורים, רב הפעמים, אבל גם כן היה קורה ברחבה של השכבה. זה היה קורה בכל מקום, כאילו, ברחבה, בשכבה, בכיתה, או כשעבדנו בחוץ... כשהיינו ברחבה הוא היה קורא לי נגיד, דרך מישהו אחר... או שהיתה לי שאלה שהייתי ממש חייבת ללכת לשאול אותו...".
--- סוף עמוד  7 ---
4.2.2  בעמ' 4 ש' 02-29 ובעמ' 5 ש' 1-5:נ "אז לא הייתי כל כך רוצה ללכת לדבר איתו, כי לא כל כך הרגשתי בנוח לידו וניסיתי די להתחמק... ... אחרי מקרה כזה שהוא קרא לי ברחבה, אני לא בדיוק ידעתי מה קורה אז, אבל לאט לאט זה נעשה לי הרבה יותר ברור מה קורה פה. בעצם שמישהו בעל סמכות עליונה עלי עושה בי מעשים שהוא לא צריך לעשות". "ואני חושבת שאני ידעתי את זה גם קצת לפני כן ואמרתי את זה לחברה שלי, והיא אמרה לי ללכת לדבר עם ילדה אחרת שגם כן התלוננה. הלכתי ודיברתי עם אותה הילדה, ואני סיפרתי לה מה קרה לי, והיא אמרה לי, שאם משהו קרה לי שאני לא הרגשתי בנוח, אז אני צריכה ללכת ולספר עליו... באותו יום, אני חזרתי הביתה, ובדרך סיפרתי לאמא שלי כל מה שקרה, וכשחזרנו הביתה אז אני די רציתי עזרה של מישהו מנוסה בדברים האלה, אז התקשרתי לקו חירום..."                    4.2.3  בעמ' 7 ש' 16-19:ב
"נכון שראיתי שהמורה             היה לא שגרתי, הוא היה נוהג לצבוט בלחיים... אף מורה לא היה פורמלי אבל נכון שהמורה היה נוהג לקרוא לילדות חמודה".                    4.2.4  בעמ' 10 ש' 8-26:ו "לא יכול להיות שתוך כדי השיחות עם החברות קצת ניפחנו את הסיפור. אני לא צריכה לנפח סיפור כי הסיפור הוא מה שקרה. אמרתי שאגיד רק את האמת, ואני חושבת לנפח סיפור, במיוחד סיפור כזה, זה טעות מאוד חמורה, כי בסך הכל מדובר פה על חיים של בן אדם ועל מה יקרה לו כתוצאה ממה שקורה פה. ואם אני סתם אגיד כל מיני דברים שקרו זה ממש יכול להרוס חיים של בן אדם וזה לא פייר. אני יודעת שחברה של         אמרה שהיא חושבת שילדים קצת ניפחו וזכותה לחשוב את זה, אבל אני חושבת שזה היה חלק מכל הבדיחות שילדים עשו. היו כל
--- סוף עמוד  8 ---
השמועות שהמורה אנס והמורה רצח וכל מיני דברים כאלה, זה מנופח לגמרי..." "....אני סיפרתי לה שלא הרגשתי בנוח, לא כאילו שמשהו גדול קרה, אני סיפרתי לה את זה בהתחלה". " אני לא סיפרתי לה את פרטי הסיפור שסיפרתי כאן. גם כשאני הבנתי שכל זה מה שקורה לי אני רציתי לחפש כל מיני דברים שאולי אני עשיתי דברים אחרים שגרמו לו לבחור דוקא בי, או דברים כאלה...".                    4.2.5  בעמ' 11 ש' 19-20 :נ "כמה שיעורים ראשונים         היו בסדר, היה רגיל שהוא קרא לי מתוקה, גם לתלמידות אחרות".                    4.2.6  בעמ' 12 ש' 5-25:ב "לא נכון שאני התחלתי לראות את העניין בצורה אחרת רק אחרי שכל הסיפור התפוצץ. נכון שעד שלא התפוצץ העניין והחוקרת לא היתה בבית הספר לא פניתי לאף אחד בתלונה לעזרה או בעזרה בנושא זה". ... " עכשיו אני יודעת שאני לא סתם מדמיינת". ... "איך הרגשתי את הדברים האלה, את הליטופים כשעשיתי עבודה טובה.
זה היה בכמה שיעורים ראשונים. כשהמורה רצה להגיד שעשיתי משהו טוב. אז הוא ליטף אותי על הלחי (מראה לבית המשפט). בשלב זה לא חשבתי שהיו לו כוונות לא חוקיות. למה שאני אחשוב...". במקרה שלי זה לא נכון שזה היו סתם ליטופים. אני באתי לפה להעיד על משהו שקרה לי, לא לבנות אחרות..."                    4.2.7 בעמ' 14 ש' 19-29:ו "באירוע של המבחן זה היה עם כף היד. ואז ידו החליקה מהלחי וחזה"                              ...
--- סוף עמוד  9 ---
"הידיים שלו נשארו שם מספיק זמן כדי להבהיר לי שהוא באמת נגע לשמה, כי אם לא הוא היה ישר מזיז את היד שלו, והוא לא עשה את זה. הידיים שלו נשארו שם. אני לא זוכרת אם שתי הידיים". "הוא לא מחץ לי את החזה, אני לא זוכרת אם הוא מישש".
4.2.8 בעמ' 15 ש' 2-3:נ                    "כל מה שאני זוכרת זה נגיעה".
"הנגיעה ארכה כמעט באורך השיחה, אבל אני לא יכולה להעריך את אורך השיחה".                    4.2.9  בעמ' 16 ש' 2-21:ב                              "זה לא סוג הנגיעות שהמורה רוצה לזוז. אם הוא היה רוצה לזוז
זה היה מספר תנועות (מדגימה תנועות בכף היד), אבל זה לא היה
ככה".
חצי חיבוק עם היד על הכתף אבל כשהיה הקטע עם החזיה אז היד שלו, כף היד, היא היתה ממש על הקו של החזיה (מדגימה כף יד).
... "אני זוכרת שהמורה נגע לי בישבן".
"אני לא יכולה לזכור כמה פעמים זה היה ומתי בדיוק זה היה, אבל אני יכולה לזכור שזה כן היה".
"אמרתי לחוקר גם שהנגיעות באחורי היו בצורה של טפיחות קלות בדומה לטפיחות שהורה נותן לילד". ... "באף אחד מהשיעורים או החוגים אף מורה לא נוגע לי במקומות האלה. הוא פשוט מסביר. נאמר שאני הולכת לשיעור ריקוד, והמורה אומרת לי להיות עם הגב ישר, היא לא נוגעת בי, היא אומרת לי להיות עם הגב ישר, אף מורה לא נוגע בי או מלטף אותי ככה".
4.2.10 בעמ' 18 ש' 9-15:ו                              "כשעשיתי את הרשימה כמו שסיפרתי על האפשרויות או
--- סוף עמוד  10 ---
הסיבות, הגעתי למסקנה... הכוונה שלי והאפשרות שזה אולי בעקבות הניתוח של המורה, אבל די מחקתי את האפשרות הזו, בגלל שזה קרה, גם הרבה לפני הניתוח וזה מקרה רק אחרי שניתוח שאפשר להגיד שזה קרה בגלל הניתוח?"
5.      ראיות ההגנה 5.1    מטעם ההגנה הוגשו:           עדות הנאשם (עמ' 38-41)           עדות מנהלת בית הספר (עמ' 41-44)           מזכר מיום 25/02/98 (נ/ 1)            מזכר מיום 26/02/98 (נ/ 2)           אישור מיום 19/09/98 (העדרות מעבודה) (לא סומן). 5.2    הנאשם העיד בבית המשפט, בין השאר: 5.2.1 בעמ' 38 ש' 21-31: "שמעתי פה את עדותה של הילדה... ואני מכחיש בכל תוקף את דברי הילדה שנאמרו עלי מלבד שאני נוהג לעיתים קרובות לגעת במותן של תלמיד מסוים או תלמידה מסויימת להבאתם אל הגינה ולאחר שהם ביצעו עבודה לשביעות רצוני, אני מחלק מחמאות בדרך שאני נהגתי במשך 30 שנה, בליטוף על הלחי, או  צביטה (מדגים) בצורה שמשתמעת רק כאבהית ולא חשש לכוונה מינית. שמעתי את ... אומרת שבעת החזרת מבחן, נגעתי לה בחזה, ואני אומר שלא היו דברים מעולם. מאחר ובכיתה ובעת המבחן, אני לא נותן שהתלמידים יגשו אלי אלא רק לאחר סיום המבחן. אני זוכר שלאחר המבחן ניגשה אלי לחדר המורים.. ושאלה 'אם אני ייכשל במבחן, האם זה יפגע בציון בתעודת מחצית השנה?'. לא נגעתי באף תלמידה,כולל... בשום מקום שייחסה למה שהעידה בעדותה בביהמ"ש, חוץ מהנגיעות והצביטות שעליהן העדתי קודם".
5.2.2  בעמ' 39 ש' 9-26:
--- סוף עמוד  11 ---
"... אני ניסיתי להתחבב על התלמידים, כדרכי במשך 30 שנה שבהם אני נוהג לתת מחמאות וחיזוקים על ידי צביטה או נגיעה בלחי, של תלמיד או תלמידה".
" אני אומר שזה האופי שלי וצורת ההתנהגות שלי במשך 30
שנה". " אני מאשר את דבריה של ... שנגעתי בה בכתף, או בלחיים, גם במתניים וגם בגב, וגם ביד להוביל אותה למקום עבודתה בשיעור חקלאות. בקטע זה ... אמרה אמת".
" אמרתי כאן בביהמ"ש שזאת דרכי בנגיעות שלי בתלמידים, הם נעשו לעיתים רחוקות, ולא נעשו בכל אימת שפגשתי תלמיד או תלמידה".
... " אני שוב מציין את דברי אופיי במשך 30 שנות עבודה, שבהם אני מחזק את התלמידים בליטופים..." ... "אני מצאתי לנכון שבנגיעות האבהיות שלי, אין בזה פסול, כי הן נעשו בנוכחות מורים, מנהלים, תלמידים, בפומבי ולא בחשאי, לא היו שום כוונות מיניות".           5.2.3  בעמ' 40 ש' 1-26: "התלמידות           , אומרות אמת שאני נגעתי בהן בעת שביקשתי מהן לגשת לחלקה, לעבודה, אם זה נגיעה בגב או במתניים לשם זירוז. אני מכחיש מה שאמרה       , שכל הזמן ליטפתי אותה". ... " אני השתמשתי לזירוז, בנגיעה במותן, בכתף או ביד, כשאיני רואה בזה שום פסול בתור מורה ותיק". ... "אני נוגע בתלמידים כדי שיזוזו... שהתלמידים מפונקים מאוד וצריכים קצת זירוז פיזי. התלמידים באים משכבות חברתיות
--- סוף עמוד  12 ---
גבוהות, ולכן הם צריכים לפי הבנתי זירוז מעט בנגיעה במותן או בכתף או ביד".
...
"לא עלה בדעתי שהנגיעות שלי עלולות להביך את התלמידות שלי שהגיעו לגיל ההתבגרות".
"אני לא חושב ששמעתי אי פעם מתלמידה או תלמיד שתנועותי מפריעות להן". ... " אם ... טוענת שאני נגעתי בה בהפסקות, הנגיעה שלי היתה על הכתף. זה האופי שלי, אם אני אדבר איתך, אני גם אגע לך בכתף. זאת האישיות שלי.
אמרתי שברגע שאני משוחח עם תלמיד או תלמידה בהפסקה או חדר מורים, בצורה ספונטנית או רפלקסיבית, ידי מונחת על הכתף של התלמיד  או התלמידה, אבל זה נעשה לפי שנהגתי ואני נוהג במשך כל שנות ההוראה".
5.3   ע"ה / 2        , מנהלת בית הספר, העידה בין השאר, כי [הקטינה - י.מ.] "סיפרה לה שהמורה       (מסתכלת לכיוון הנאשם) נגע לה בגב, ולטענתה  הוא ניסה לבדוק אם יש לה חזיה, אני שאלתי אותה אם הוא הכניס לה את היד מתחת והיא אמרה שלא, אח"כ היא אמרה שהוא ליטף אותה בכתף". (עמ' 42 ש' 19-21).
6.      הדיון           6.1    סעיף 348 לחוק העונשין, קובע: "העושה מעשה מגונה באדם באחת הנסיבות המנויות בסעיף 345 (א)(1) עד (4) בשינויים המחייבים, דינו..." סעיף 345(א)(3) לחוק העונשין, קובע: "כשהאשה היא קטינה שטרם מלאו לה ארבע עשרה שנים, אף בהסכמה".
--- סוף עמוד  13 ---
"מעשה מגונה" לפי סעיף 348(ב) לחוק העונשין הוא "מעשה לשם גירוי, סיפוק או ביזוי מיניים". 6.2    "ההגדרה הקבועה בסעיף 348(ב) אומרת כי מעשה מגונה הוא: 'מעשה
לשם גירוי, סיפוק או ביזוי מיניים, והיא נקבעה בתור שכזו לראשונה בתיקון התש"ן, שמקורה בהגדרת העבירה כפי שנקבעה בתיקון התשמ"ח סעיף 348 (א) דאז"... (י. קדמי, על הדין בפלילים, חלק שני, תשנ"ה - 1995, 780).
6.3    "משמעותו של המושג "לשם" שנויה במחלוקת: יש גורסים כי
משמעותו של מושג זה הינה סוביקטיבית וכי למעשה הוא קובע דרישה של "כוונה מיוחדת" ויש גורסים כי משמעותו של המושג אובייקטיבית ותכליתו "איפיון" המעשה ללא קשר להלך הנפש שצריך להתקיים אצל הנאשם"(י. קדמי, שם, שם).
6.4    "יהיו אשר יהיו: אופיו 'המגונה' של המעשה נעוץ בהשלכתו המינית,
והשאלה שטרם הוכרעה היא האם המבחן הוא מבחן סובייקטיבי של תכלית עשייתו או שמא מבחן אובייקטיבי של הערכת המעשה בעיני האדם הסביר. במרבית המקרים אין התנגשות בין שני המבחנים, אך אפשר גם אפשר שמעשה יראה 'מגונה' עפ"י מבחן אוביקטיבי ולא יהיה כזה עפ"י מבחן סובייקטיבי ולהיפך. הנטיה של הפסיקה היא עפ"י הערכה המקובלת, בכיוון של מבחן סובייקטיבי". ... " ההגדרה הקבועה היום בס"ק(ו) מלמדת - לכאורה לפחות - כי נתקבלה דעת הרוב וכי 'מעשה' הופך 'מגונה' בהקשר הנדון כאן, אלא אם כן נתלוותה אליו כוונה להשיג באמצעותו 'גירוי, סיפוק או ביזוי מיניים', כאשר המבחן האוביקטיבי משמש כאמצעי הוכחה"  (י. קדמי, שם, 781).
6.5    במקרה דנן מדובר בשני סוגי מעשים:
האחד - נגיעה בחזה של הקטינה שאף הסניגור לא חלק על האופי המגונה שבו, אלא כופר בהתקיימותו.
השני - נגיעות של ידיים על לחיים, צביטות, נגיעות במותניים, ליטוף
--- סוף עמוד  14 ---
כתף וטפיחות באחוריים (את האחרונות מכחיש הנאשם), שלדעת הסניגור והנאשם אינם מעשים מגונים, בנסיבות שבפנינו.           6.6    נדמה כי גם לאחר התיקון המופיע בס"ק (ו) הנ"ל, לא פוזר הערפל
ומתאימים, בכל הכבוד, דברי השופט מ' זילברג כי "המונח 'מעשה
מגונה'  אינו נתון להגדרה ממצה ומדויקת. דבר זה אין לך בו אלא
מקומו ושעתו והשקפות החברה בה מבוצע המעשה, ברוב המכריע של
המקרים - אך לא תמיד ממש מצוי במעשה זה 'יסוד של יצרי מין"   (ע"פ 315/58, היועץ המשפטי נ' ג'בארה, פ"ד י"ג 565, 566).
6.7    "המטרה החקיקתית של חוק זה מחייבת, לדעתי, כי האופי המגונה
המאפיין את העבירה יבוא לידי ביטוי לא רק ביסוד העובדתי של
העבירה אלא גם ביסוד הנפשי שלה..." "הקביעה כי מעשה הינו מגונה מבחינת היסוד העובדתי שבו, הינה קביעה לכאורה בלבד, האופי המיני של המעשה נובע משילובם של יסוד מיני אוביקטיבי ויסוד סובייקטיבי, מנקודת מבטם של השותפים למעשה. אותו מעשה, אשר על פניו נראה בעל משמעות מינית, יכול להתגלות כמעשה חסר כל יסוד כזה. אין  דין ליטוף ידידותי כדין ליטוף במסגרת יחסים המבוססים על משיכה מינית - אם כי מבחינת המעשה גרידא אין כל הבדל בין השניים. המיניות שבמעשה, או 'המגונות' במקרה שאין המדובר במערכת יחסים הנובעת מהסכמה הדדית, הינה תוצר של יסודות עובדתיים ונפשיים - אשר רק בקיומם המקביל מקנים למעשה את אופיו המיוחד. על כן נגיעה או אפילו תקיפה בחלק גוף בעל אופי מיני (כגון חזה) אינו בהכרח מעשה בעל משמעות מינית. יש לבדוק כל מקרה בהקשר בו הוא נעשה כאשר ההקשר נבחן הן בנסיבותיו האוביקטיביות והן מנקודת מבטו של מבצע המעשה. נראה כי בעבירות המין היסוד הנפשי הינו חלק בלתי נפרד מן העבירה במובן זה שאין הוא רק נידבך נוסף על היסוד העובדתי אלא הוא משליך על עצם הגדרת היסוד העובדתי". (כב' השופט ד'  לוין, ע"פ 616/83, שם, 460 ה').
6.8    התובעת טענה (עמ' 52 ש' 1-31, עמ' 53 ש' 8) כי יש לדחות את טענת
--- סוף עמוד  15 ---
הנאשם כי סוג המעשים השני כנ"ל (נגיעה בכתף, בלחיים, במותן, בגב),
נועד לעודד התלמידים. לדעתה אין צורך בעידוד שכזה וכך אף העידה
הקטינה בעמ' 16 ש' 17-20.
הסניגור טען (עמ' 66 ש' 25 - עמ' 67 ש' 4) כי פרט לנגיעה הנטענת (והמוכחשת) בחזה, יתר המעשים, כלומר המעשים מהסוג השני הנ"ל, אין להם שום משמעות פלילית.
6.9    למורה מעמד מיוחד. הוא מסמל את הסמכות ואת הידע. מיזוג השניים
בתוספת הפרש הגילים ונסיון החיים, יוצר בפנינו מחנך. מחנך צריך לשמש דוגמא שהיא הכלי החשוב ביותר בחינוך. הדוגמא היא הביטוי למסרים שעל המורה להעביר לתלמידים. כראש וראשון למסרים - התנהגות אישית לדוגמא ולמופת שאינה נגועה במעשים מגונים או הטרדות.  עליו להשמר מכל משמר שהנסיבות המיוחדות דהיינו, הבדלי הגילים חוסר הבגרות והנסיון של התלמידים כשהם מגיעים אל מול  פני הסמכות הגלומה בו, ועל רקע ההוויה הישראלית הפתוחה, לא יכשילו אותו ויפגעו בתלמידים.
"ממני תראו וכן תעשו" אמר גדעון לשלוש מאות האיש (שופטים ז' י"ז). משמע לצורך לימוד וחינוך אין צורך במגעים פיזיים, מכל סוג. צריך ואפשר להסתפק בדוגמא, כלומר בהמחשה ומלל.
בינתיים נחקק ביום 19/03/1998 החוק למניעת הטרדה מינית, התשנ"ח - 1998, (ס"ח 1661 התשנ"ח עמ' 166), שתחולתו רק מיום 20/09/98. יושם אל לב כי לפי סעיף 3 לחוק הנ"ל, הטרדה מינית היא גם מעשה מגונה כמשמעותו בסעיפים 348 ו- 349 לחוק העונשין. הטרדה מינית היא גם התייחסות מבזה או משפילה או התנכלות ביחס למין או למיניות, ובנוגע לקטין או לחסר ישע - תוך ניצול יחסי מרות, תלות, חינוך או טיפול. הטרדה מינית היא גם עוולה אזרחית. בלי לקבוע מסמרות, ניתן לומר, בשלב זה ולמעלה מן הדרוש, כי מעשים שלא יגיעו לשפל של מעשים מגונים, יכול ויגיעו לכדי מעשי הטרדה מינית, ומעשי הטרדה מינית שלא ניתן יהיה להוכיחם במישור הפלילי, בשל רמת ההוכחה הנדרשת, יוכרו, ככל הנראה כעוולות אזרחיות.
--- סוף עמוד  16 ---
מורים היזהרו! בידיכם מפקידה החברה את היקר במשאביה. שמרו על התלמידים והתלמידות אהבו אותם כמוכם אך לא בגופכם. אל תעשו להם את מה ששנוא עליכם.
6.10  ואולם נראה שאין חולק (ר' דברי הסניגור בעמ' 56 שורות 11-14) שגם
"אם לא נראית לנו התנהגות כזאת של מורה וגם אם אנו שוללים שמורה יתן חיזוקים לתלמיד ע"י צביטה או לטיפה או זירוז ע"י נגיעה בגב או במותן וגם אם אנו מתנגדים לכל מגע פיזי שהוא בין מורה לתלמיד",  אין לדעתי מקום לקבוע כי בנסיבות שהוכחו במשפט זה, היוו המעשים מן הסוג השני, ע"י הנאשם - המורה      , משום מעשים מגונים, שכן לא הוכח, באשר לא שוכנעתי, מעבר לכל ספק סביר, כי הנאשם עשה מעשים אלה במחשבה פלילית.
6.11  התובעת הפנתה לשוני בגירסאות הנאשם בנושא זה, כאשר הדגישה את
רצונו להקטין ולצמצם את החלק בו הודה (עמ' 53 ש' 16-32) דהיינו כי
הוא נוהג כך מזה כשלושים שנה, ומאידך אמר שהוא עושה כן לעיתים נדירות. מכאן ביקשה התובעת ללמוד שהנאשם מבין שאותן נגיעות שהוא רצה להציג כלגיטימיות, הוא הבין שהן אסורות ובעלות אופי מיני. התובעת אף ביקשה למצוא סיוע לטענתה בדברי הנאשם שאומר "אם אני אדבר איתך, אם אני אגע לך בכתף, זה האישיות שלי, כשאמרתי שאני מדבר עם תלמיד או תלמידה בהפסקה או בחדר המורים בצורה ספונטנית או רפלקסיבית, ידי מונחת על הכתף של התלמיד או התלמידה" (עמ' 41 ש' 22-23). בכל הכבוד, דוקא בתשובה זאת, יש ראיה חד משמעית באשר למצב נפשו של הנאשם בעת המגעים הללו. הוא עושה כן "ספונטנית" או "רפלקסיבית", כלומר בלי להיות מודע לכך, דהיינו בהעדר כל מודעות פלילית. הוא אכן ניסה להמעיט במגעים הנ"ל אך תשובתו הספונטנית, חשפה את התנהגותו "הספונטנית או הרפלקסיבית" הנעדרת מודעות לאופי הפלילי של מעשיו. במקרה שכזה "הספונטניות או הרפלקסיביות" של הנאשם לא צריכה להגיע לכדי העדר שליטה במובן סעיף 34ז לחוק העונשין, די בכך שנשללת המודעות לאופי המעשים או לפחות נוצר ספק באשר למודעות
--- סוף עמוד  17 ---
בנוגע לאופי המעשים, שכן אז "לא ישא אדם באחריות פלילית לעבירה אלא אם היא הוכחה מעבר לספק סביר" (ס' 34כב לחוק העונשין). הנאשם הואשם כי "הניח ידו על רצועת החזיה". הוא לא הואשם בכך שמישש את קו החזיה כפי שהעידה הקטינה (עמ' 3 ש' 18). בנקודה ספציפית זאת, לא נחקר הנאשם במשטרה ואף לא ע"י התובעת בחקירה נגדית. בנסיבות אלה וכאשר הנאשם מכחיש באופן עקבי ונחוש מאז חקירתו במשטרה, דרך עדותו בבית המשפט כי עשה מעשים מעבר לנגיעות, זירוז ע"י נגיעות בגב ובמתניים ליטוף או צביטות בלחיים - בנסיבות אלה נראה לי כי יהיה מסוכן לסמוך בנקודה ספציפית זו, רק על עדותה היחידה של הקטינה. בענין המישוש, להבדיל מנגיעה בגב (בה מודה הנאשם) נותר בליבי ספק והוא חייב לפעול לטובת הנאשם.
6.12  באשר לסוג המעשים הראשון, דהיינו נגיעה בחזה של הקטינה, שונים
הדברים בתכלית שינוי. גם הסניגור סבור כי המדובר במעשה מגונה אלא שהנאשם מכחיש המעשה.
על כן השאלה היא אם נעשה המעשה אם לאו?           6.13  סעיף 54א(ב) לפקודת הראיות [נוסח חדש], תשל"א - 1971 קובע:                    "הרשיע בית משפט במשפט על עבירה לפי סימן ה' לפרק י' לחוק
העונשין, תשל"ז - 1977, על פי עדות יחידה של הנפגע, יפרט בהכרעת הדין מה הניע אותו להסתפק בעדות זו". העבירה המיוחסת לנאשם היא עבירה לפי סימן ה' לפרק י' לחוק העונשין.
6.14  "כזכור, לנוכח ההוראה המפורשת שבסעיף 54א(ב) לפקודת הראיות [נוסח חדש], תשל"א 1971-, בטלה דרישת הסיוע לעדות של קרבן של עבירת מין, ובמקומה באה חובת הנמקה המחייבת את ביהמ"ש ליתן נימוקים לביסוס ההרשעה עפ"י עדות יחידה של קרבן העבירה". (י' קדמי, על הראיות, חלק ראשון, מהדורה משולבת ומעודכנת, תשנ"א - 1991, 160 ס' 12). "אין ספק שקיומה של ראיה שהיתה עשויה לשמש בעבר כסיוע ישמש נימוק טוב לעמידה בחובת ההנמקה". (י' קדמי, שם, שם).
--- סוף עמוד  18 ---
6.15  "הלכה פסוקה היא, שהמצב הנפשי של קרבן של עבירת מין עשוי
לשמש סיוע -אם יש בו ביטוי ברור לזעזוע נפשי עמוק - טראומה של ממש - שעבר על הקורבן... המצב הנפשי - מהווה סיוע לעצם התרחשות מעשה העבירה" (י' קדמי, על הראיות, שם, 160 ס' 12 א.1) (הדגשה לא במקור - י.מ.) "לכאורה יוכל לשמש כסיוע אך ורק אותו מצב נפשי, המתגלה סמוך מיד לאחר ביצוע העבירה. ברם, הפסיקה מלמדת כי, כל עוד קיים הסבר סביר ואמין לכבישת גילויו החיצוני של הזעזוע הנפשי, הרי גם אם התגלו סימניו החיצוניים פרק זמן סביר לאחר המעשה - ... עדיין כוחו עמו לשמש סיוע; ובלבד, שהמדובר במצב נפשי שביהמ"ש משתכנע, כי מהווה הוא ביטוי (סימן) אמין לזעזוע נפשי עמוק, שעבר בשעתו על הקרבן". (י' קדמי, שם, 161 ס' 2).
"עם זאת, מן הראוי לנהוג בהקשר זה בזהירות רבה ולבחון, בכל מקרה עפ"י נסיבותיו, שמא נעוץ אותו 'מצב נפשי' בגורם אחר, ואין הוא מבטא בהכרח אותו זעזוע נפשי התומך, אוביקטיבית, בגרסת הקורבן". (י' קדמי, שם, 161 ס' 3).
6.16  "התנהגותו של קרבן של עבירת מין נמצאה ע"י הפסיקה ראויה לשמש
סיוע במקום שהיא מהווה תגובה מידית, כנה ואמיתית, להתנהגות 'מפלילה' מצד הנאשם ובתור שכזו משקפת אותה". (י' קדמי, שם, 162 ס' ב.1):           6.17  "תלונה מיידית של קרבן של עבירה מינית (הדגשה לא במקור - י.מ.)
אינה מהווה ראיה ממקור נפרד ועצמאי ביחס לעדות הקורבן - שהיא העדות העיקרית הטעונה סיוע [וכיום הנמקה - י.מ.] - ואין בכוחה, על כן, לשמש סיוע; להבדיל ממצב נפשי 'ומהתנהגות ספונטנית מיידית' - לקרבן העבירה שליטה מלאה על הגשתה של תלונה כזו. עם זאת, ניתן להוכיח דבר הגשתה של 'תלונה מידית' - כחריג לכלל האוסר 'סיוע עצמי' - וזאת על מנת לתמוך במהימנות של עדות הקרבן, הן כמסקנה
--- סוף עמוד  19 ---
המתחייבת מעצם הגשת התלונה והן ע"י הוכחת 'עקביות' מצד הקרבן" (י' קדמי, שם, 162 ג.1.) 6.18  "להגשתה של תלונה מידית ניתן במשך הזמן משקל ממשי בהקשר
האמור, באופן שאי הגשתה או שיהוי בהגשתה - שאין לו הסבר סביר ואמין - עלול להעמיד את גרסת הקרבן בספק" (י' קדמי, שם, 163 ס' 2).
6.19  "כיום, נראה כי 'תלונה מידית', תוכל לספק את 'חובת ההנמקה'
הקבועה בסעיף 54 א(ב) לפקודת הראיות. כאמור, כוחה של ' התלונה המידית' נעוץ אמנם במיידיותה; אך אף על פי כן, משמעותו של שיהוי בענין זה נתונה לשיקול דעתו של ביהמ"ש, ועיכוב התלונה במשך שבוע ימים לא שלל את משקלה הראיתי" (י' קדמי, שם, 163 ס' 3). (ראה ע"פ (ב"ש) 442/84 מדינת ישראל נ' סואפירי פ"מ תשמ"ה (ג) 161, 164 ו'; וכן ע"פ 185/88 יהלום נ' מדינת ישראל פד"י מג (1) 541, 550.           6.20
בכל הכבוד, מקובלים עלי דברי התובעת כי הקטינה העידה עדות
"ברורה, רציפה, מלאת פרטים"  (עמ' 45 ש' 21-22), היא השתדלה לתת
את "התמונה הכי מדוייקת וחיה" (עמ' 46 ש' 29-30) "כאשר המתלוננת
היססה היא אמרה זאת... מיד בלי לחשוש שזה יפגע בעדותה" (עמ' 46
ש' 32 - עמ' 47 ש' 4) היא "לא ניפחה ומזכירה את המשמעות של
הניפוח" (עמ' 49 ש' 10). היא "ידעה להבחין מתי הרגישה מנוצלת
ומבוזה"  (עמ' 49 ש' 27-28).
זוכר אני את הקטינה מעידה בפני, לפרטי פרטים.
אין לי אלא לסכם ולומר כי הקטינה השאירה עלי רושם של ילדה בוגרת ומבינה, אמינה, ישרה, מדייקת לא מנפחת, לא מפריזה ולא מניפולטיבית, ואני נותן אמון מלא ובלתי מסוייג בעדותה, לאחר שהזהרתי עצמי באשר לתוצאות העלולות לנבוע ממתן אמון בעדות של הקטינה מול עדותו של הנאשם.
6.21  מתקיימים במקרה זה גם החיזוקים הראייתיים כנדרש לעדותה
כדלקמן: במצבה הנפשי באותם ימי שישי לאחר שיעורי           כשהגיעה לכיתה כפי שהעידה אמה (עמ' 23 ש' 10-21) וכפי שהיא העידה (עמ' 15
--- סוף עמוד  20 ---
ש' 386-702 לתמליל ת/ 4), פנייתה לקו חירום לנפגעות תקיפה מינית (עמ' 5 ש' 2-5).
6.22   נתתי דעתי, בכובד ראש, לטענות הסניגור ובמיוחד: לאפשרות של
"זיהום" עדותה של הקטינה בנסיבות הפרשה והחקירה (עמ' 60 ש' 7-25), לאפשרות של ניפוח הפרשה והפרטים המדוברים בין הילדות (עמ' 59 ש' 5-39), לטענה בדבר "הפרשנות המאוחרת" של האם בנוגע למצבה הנפשי הנסער של הקטינה (עמ' 58 ש' 8-30), לטענה בדבר האפשרות שניתנה פרשנות לא נכונה למעשיו של הנאשם על רקע ייחודם של שיעורי          או חוסר החיבה כלפי הנאשם (עמ' 61 ש' 27 - עמ' 63 ש' 1) - ואולם לאחר ששקלתי כל הטענות הנ"ל והזהרתי עצמי באשר לתוצאות העלולות לנבוע מקיום בסיסן העובדתי, כולו או חלקו, אך שוכנעתי כי במקרה זה, אין להן ולאף אחת מהן, כל בסיס, ועל כן גם אין כל חשש לתוצאות השליליות, מפניהן הזהרתי עצמי ולשם מניעתן, בדקתי חומר הראיות והנסיבות בכובד ראש ובזהירות רבה. לכל הטענות הנ"ל תשובות ענייניות והגיוניות, מפי הקטינה ואמה. 6.23  למרות האמון הבלתי מסויג שאני רוחש לקטינה ולמרות שאין חולק כי
נגיעה בחזה של ילדה כבת 12 - אף ללא מחץ, שיפשוף, חפינה, ליטוף או כל פעולה אחרת - הינה מעשה מגונה - אין אני בן חורין להתעלם מהספק המכרסם בי בנוגע להתרחשותו של אקט הנגיעה בחזה ולאופיו הפלילי. בכל הכבוד, טיעוניו של הסניגור בשתי נקודות ראויות לשיקול  ובחינה נוספים:
האחת - שלא הגיוני שהמעשה הזה של נגיעה בחזה נעשה בכיתה כשכל התלמידים נמצאים בכיתה, וכאשר הקטינה עומדת מול המורה עם גבה לכיתה וכאשר הנגיעה בחזה היא כאורך השיחה עם המורה הנאשם, והיא הקטינה לא נרתעת ולא מגיבה.
הנקודה השניה נוגעת לעובדה כי הקטינה לא סיפרה על הנגיעה בחזה בהזדמנות הראשונה שהיתה לה, כאשר הלכה להתלונן למנהלת על מעשי הנאשם ורק סיפרה למנהלת שהמורה הנאשם נגע לה בגב וליטף אותה בכתף. כך העידה המנהלת. הקטינה סיפרה זאת לחוקר הילדים כשבועיים לאחר מכן.
--- סוף עמוד  21 ---
אכן "כבישת עדות אופיינית לקורבנות עבירות מין. על כן תלונה מאוחרת בעבירות מין אינה פוגעת במהימנות העדות" (כב' השופטת ד' דורנר, ע"פ 4721/99, ע"פ 5232/99 פלוני נ' מדינת ישראל מיום 03/10/99 (טרם פורסם). במקרה זה לא מדובר בעדות כבושה אלא באי חשיפה מיידית של המעשה המגונה העיקרי, לב האישום, כדברי הסניגור.
שתי נקודות - תמיהות אלה, העולות מעדות הקטינה, מבססים את הספק הסביר כי יהיה זה מסוכן לסמוך במקרה זה על עדות הקטינה מול הכחשתו העקבית והנחושה של הנאשם.
6.24  סעיף 34כב לחוק העונשין, קובע:
"(א) לא ישא אדם באחריות פלילית לעבירה אלא אם כן היא הוכחה
מעבר לכל ספק סביר". ...
"סעיף 34 כב(א) לתיקון נותן ביטוי, בהוראות חקיקה, לעיקרון הבסיסי
לפיו:
אין אדם נושא באחריות פלילית לעבירה, אלא אם כן היא הוכחה מעבר לספק סביר. כל אדם הוא בחזקת זכאי, כל עוד לא הוכיחה התביעה את אשמתו. והוכחת האשמה, חייבת להיות במידה של למעלה מספק סביר.
אשר על כן: עקרונית, מקום שנותר ספק סביר בדבר קיומו של רכיב מרכיבי היסוד העובדתי שבעבירה, או בדבר קיומו של היסוד הנפשי הדרוש להרשעה לפיה - פועל הספק לזכותו של הנאשם". (י' קדמי, על הדין בפלילים, חלק ראשון, עדכון והשלמה, 1996 , 142). 7.      לסיכום, על סמך כל האמור לעיל אני מזכה את הנאשם מעבירה של מעשה מגונה, בכל הנוגע למעשים מן הסוג השני, כלומר בנוגע למעשים של נגיעות של ידיים על לחיים, צביטות, נגיעות במותניים ובגב, ליטוף כתף וטפיחות באחוריים, ואילו בנוגע לנגיעה בחזה, אני מזכה את הנאשם, מחמת הספק.
8.      ניתן היום יום ראשון, ל' תשרי תש"ס, 10 באוקטובר 1999, בשעה 15:50, במעמד הנוכחים, בדלתיים סגורות.
5129371ניתן לפרסום מיום 10/10/99 ללא כל פרט מזהה של הקטינה, המתלוננת, הנאשם, בית הספר והעדים.
יצחק מילנוב, שופט
גלית / d00192898p.003
נוסח זה כפוף לשינויי עריכה וניסוח --- סוף עמוד  23 ---
____________________________________________________________________________________________________ תפ (י-ם)   1928/98‏ ‏ מדינת ישראל נ' פלוני ____________________________________________________________________________________________________ www.nevo.co.il ____________________________________________________________________________________________________