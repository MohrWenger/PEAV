ת"פ (שלום ירושלים) 3122/01 מדינת ישראל נ' פלוני (פורסם בנבו, 06.12.2004)
____________________________________________________________________________________________________ www.nevo.co.il ____________________________________________________________________________________________________ תפ (י-ם) 3122/01‏ ‏ מדינת ישראל נ' פלוני ____________________________________________________________________________________________________
בתי המשפט
בית
משפט השלום ירושלים
פ  003122/01
לפני
כב'
השופטת ר' שלו-גרטל
06/12/2004
בעניין:
מדינת
ישראל
ע"י פרקליטות
מחוז ירושלים
התביעה
- נ  ג  ד
-
פלוני
ע"י
ב"כ עו"ד
נ' אדלבי
- סניגור ציבורי ממונה
הנאשם
חקיקה שאוזכרה:
חוק העונשין, תשל"ז-1977: סע'  351(ג)(3), 351(ד), 355, ה' פרק י'
פסק דין
1.         הנאשם הודה בעובדות כתב האישום המתוקן, ונקבע, כי ביצע את העבירות המיוחסות לו, שעניינן עבירות מין בקטין בן משפחה.
מדובר במעשים שביצע הנאשם במספר הזדמנויות עד שנת 1999, בבת אחיו, קטינה, ילידת 1989, כך שהיתה במועדים הרלוונטים, בגיל הפחות מעשר שנים. באחת ההזדמנויות ביצע את המעשה המגונה בקטינה, בנוכחות אחיה הקטן ממנה, יליד 1991.
5129371
--- סוף עמוד  1 ---
51293712.        להודאת הנאשם קדם הסדר טיעון בין הצדדים, לפיו, תוקן כתב האישום המקורי, הנאשם הודה, כאמור, והתביעה המליצה, בהסכמת הסניגוריה, להימנע מהרשעתו, ולהטיל עליו לבצע שירות לתועלת הציבור בהיקף של 150 שעות.
3.         שירות המבחן הגיש לבית המשפט תסקיר המפרט את הנתונים הרלוונטיים.
הנאשם בגיל 36, נשוי, אב לשני ילדים בגילאי 2-4, ומתגורר בדירה שהינה חלק מבית גדול של הוריו ואחיו. שירות המבחן התרשם מאדם בעל רמת אינטליגנציה תקינה, המנהל אורח חיים תקין בדרך כלל, מתמיד במסגרת תעסוקתית, ומשקיע מאמצים לשיפור מצבו ומימוש שאיפותיו.
ביחס לעבירות, לא לקח הנאשם אחריות לביצוען, התקשה להתייחס לפרטי האישומים, וטען, כי מדובר בתלונה שהגיש אחיו הבכור, אבי הקטינה, אח המכור לסמים מזה שנים רבות, מסובך בפלילים וריצה מספר רב של מאסרים.
לדבריו, הודה בבית המשפט, על מנת לסיים ההליך המשפטי, ובמיוחד בשל אי רצונו שהאחיינית שלו, המתלוננת, תעיד בבית המשפט, דבר שיגרום לה סבל רב.
הנאשם ביטא כעס רב על אורח חייו השולי של אחיו הבכור, במיוחד בשל ההשפעה השלילית והמתח הרב שהינו גורם לבני משפחתו.
שירות המבחן נמנע מהמלצה טיפולית, ואף הביע דעתו, כי אין להטיל עליו של"צ, כדי לא לחשוף הנאשם לאוכלוסיות חלשות במקומות ההשמה. למרות זאת, ביקשו פרקליטי הצדדים, שניהם כאחד, להורות לשירות המבחן להגיש תסקיר עם תכנית של"צ, בשים לב להסדר הטיעון אליו הגיעו.נ
בתאריך 4.11.04 הגיש שירות המבחן תסקיר נוסף, בו ציין, כי נערכה עם הנאשם פגישה נוספת, ובה לקח אחריות חלקית לביצוע העבירות. הנאשם שלל משיכה מינית לילדים, אך מודע לכך שהמגע עם המתלוננת היה בעל אופי מיני, למרות שלא התכוון לכך מלכתחילה. הנאשם ביטא בושה רבה, ולהערכת שירות המבחן, מפאת הבושה שחש, הכחיש את מעשיו בפגישות שקדמו לפגישה האחרונה.
שירות המבחן ציין, כי הוא מילא אחר החלטת בית המשפט, והכין תכנית, לפיה, יבצע הנאשם שירות לתועלת הציבור בהיקף של 150 שעות, במסגרת אגף החברה במחלקה למזרח העיר בעיריית ירושלים, בתפקיד תחזוקה.
--- סוף עמוד  2 ---
4.         הן הפרקליטות והן הסניגוריה ביקשו מבית המשפט לכבד את ההסדר, מהנימוקים שפרטו לפני, ולכך אתייחס בהמשך.
5.         ככלל, בית המשפט יכבד הסדרי טיעון אלא אם נוכח, כי שיקולי התביעה בעריכת הסדר הטיעון, היו בלתי ראויים, ופוגעים באינטרס הציבורי [ראו ע"פ 442/91 אסיס נ' מדינת ישראל דינים עליון י"ט, 799].
עם זאת, על בית המשפט לבחון אם נעשה בהסדר איזון הולם בין טובת ההנאה שהוענקה לנאשם, היינו, בין העונש המוצע בהשוואה לנורמת הענישה המקובלת, בהתחשב בחומרת העבירה ונסיבותיה, ובנסיבותיו של הנאשם, לבין התועלת שיש בו לאינטרס הציבורי, בהתחשב במטרה לשמה נעשה ההסדר [ראו ע"פ 4722/92 מרקוביץ נ' מדינת ישראל פ"ד מז(2), 45, 51].
לאחרונה התייחס בית המשפט העליון בהרחבה לנושא הסדרי טיעון בפסק דין עקרוני ע"פ 1958/98 פלוני נ' מדינת ישראל, פ"ד נז(1), 577, בו הדגיש את החשיבות שיש לאיזון שעל בית המשפט לעשות.  כך נאמרו הדברים מפי כב' השופטת ד' בייניש:
"בית המשפט אינו פטור מקביעה עצמאית של נקודת האיזון הראויה בין טובת ההנאה הצומחת לנאשם מהסדר הטיעון לענין העונש, לבין אינטרס הציבור, כפי שהוא בא לידי ביטוי בעונש שבית המשפט גוזר. בכך אין בית המשפט שם עצמו קטיגור במקום התביעה אלא ממלא הוא את תפקידו השיפוטי המובהק. משקל טיעוניה של התביעה לקולא הוא רב, אך לא בהכרח מכריע" [ראו ע"פ 1958/98, שם, בעמ' 833].
בית המשפט העליון הדגיש במפורש, כי בית המשפט ידחה הסדר טיעון אם ימצא, כי נפל פגם או פסול משמעותי בשיקולי התביעה, גם אם מניעיה כשרים, והיא פעלה בתום לב:
"שיקול המפר במידה משמעותית את האיזון הראוי בין שיקולי הענישה הרלוונטיים, באופן שנוצר יחס בלתי הולם בין ההקלה הניתנת לנאשם, לבין אינטרס הציבור, יהיה בו כדי לפסול את הסדר הטיעון בשל טעותה של התביעה, וזאת גם אם מניעיה כשרים" [ראו ע"פ 1958/98, שם, בעמ' 835].
6.         לאחר ששקלתי את טיעוני ונימוקי הצדדים לגבי הסדר הטיעון, ולעונש הראוי לנאשם, הגעתי למסקנה, כי איני יכולה לכבד הסדר טיעון זה.
--- סוף עמוד  3 ---
הנאשם ביצע עבירות של מעשה מגונה בקטינה, בת אחיו, במהלך תקופה ארוכה, עד שנת 1999, והיא פחות מ-10 שנים, כשבהזדמנות אחת אף ביצע את המעשים לפני אחיה הקטן ממנה בשנים, יליד 1991.
הסדר הטיעון מקל במידה משמעותית ורבה עם הנאשם, וחורג באופן קיצוני ממדיניות ענישה בעבירות מסוג זה. התביעה הבהירה, כי ברור לה שמדובר בהסדר חריג ויוצא דופן, אך הסבירה את שיקוליה "בנסיבות המיוחדות המתקיימות במקרה דנן, ובכלל זה העובדה, כי היה על המתלוננת שמלאו לה זה מכבר 14 שנים להתייצב לעדות, העובדה כי הורי המתלוננת מתנגדים בתוקף לכך שהמתלוננת תתייצב לעדות, ואינם משתפים פעולה עם המאשימה בענין זה, העובדה כי חוקר הילדים המליץ להימנע מהעדתה של המתלוננת, ושינוי הנסיבות בחלוף השנים". השיקולים שנימנו, כולם כאחד, הוגדרו על ידי התביעה כ"קושי ראייתי" בכך שהמתלוננת לא הסכימה להעיד, ולכן העדיפה התביעה את אי הרשעת הנאשם והעונש המוסכם (של"צ), מאשר חזרה מכתב האישום.
בית המשפט העליון התייחס לשאלה, מהו המשקל שעל בית המשפט לייחס להצהרת התביעה, לפיה, הסכמתה להסדר הטיעון נובע מקשיים ראייתיים, ופסק כך:
"כאשר התביעה מצהירה לפני בית המשפט, כי הסכימה להסדר טיעון בשל קשייה להביא את כל הראיות שלדעתה הינן דרושות להוכחת האישום, ראוי לבית המשפט לייחס משקל רב לעמדתה. אין משמעות הדבר שבית המשפט חייב לקבל את הצהרתה של התביעה בבחינת כזה ראה וקדש. אדרבה, על בית המשפט מוטל לבקר את עמדת התביעה, ואם הנימוקים שהציגה התביעה להצדקתו של הסדר טיעון, נראים על פניהם, כבלתי ראויים או בלתי משכנעים, רשאי בית המשפט, ולעתים הוא אף חייב, לחקור ולדרוש בשיקוליה, לבקש ממנה הסברים ופרטים נוספים ככל הדרוש להערכת עמדתה" [ראו ע"פ 6675/95 שילוח נ' מדינת ישראל פ"ד נ(2), 672, 681-682].
במקרה דנן, לא מדובר בקושי ראייתי במובן המהותי של המונח, היינו, קושי שלא מכסה את מרכיבי העבירה, ולא נטען להעדר די ראיות להרשעה אלא בעצם זהו קושי טכני במהותו, שניתן היה להתגבר עליו בדרך זו או אחרת.ב מדובר בעבירות שבוצעו במספר הזדמנויות עד שנת 1999, כשהתיק עצמו וחומר החקירה היה מונח בפרקליטות כבר בשנת 1999, כפי שעולה מהרישום בשולי כתב האישום [פ.מ.
--- סוף עמוד  4 ---
י-ם: פ/99/3880, פ.א.: 2-935/99]. התיק "שכב" בפרקליטות שנתיים ואולי אף יותר, עד להגשת כתב האישום בתאריך 11.7.01, שיהוי רב מבלי שניתן הסבר כלשהו למחדל זה. אם היה מוגש כתב האישום במועד, ניתן היה להעיד את חוקר הילדים, ולא היה נוצר אותו קושי הנטען כיום. אין ספק שעדות המתלוננת, ככל מתלוננת אחרת בעבירות מסוג זה, הינה חוויה קשה, במיוחד לאור חלוף הזמן, הנעוץ, בעיקר, בהתנהלות הפרקליטות, ומסכימה אני בהחלט, שכיום נוצר קושי להעידה, ובודאי שהעדתה לאחר שנים, עלולה לגרום לה נזק נוסף. אולם, ניתן היה להתגבר על הקושי, בין בצו הבאה או בדרכים על פי החוק לזימונה לעדות. עם זאת, אין בקושי זה כדי להצדיק הסדר טיעון כה מקל, הטומן בחובו המלצה להימנע מהרשעה. יש להדגיש שהנאשם הודה בעובדות כתב האישום המתוקן, לפיהן ביצע את העבירות החמורות המיוחסות לו. הוא נשאר בהודאתו, למרות שבית המשפט ביקש מנציגת הפרקליטות הסברים ופרטים נוספים לעמדתה. ניתן היה לצפות שנאשם הטוען לחפותו, לא יודה כלל בביצוע עבירות כה חמורות, ואין בידי לקבל את ההסבר שנתן, כי הודה, רק כדי לחסוך למתלוננת את העדתה. אומנם נכון, כי הנאשם ויתר על זכותו להוכיח חפותו באמצעות ניהול ההליך הפלילי, אך ספק אם מדובר בויתור משמעותי, בשים לב לאמור בתסקיר שירות המבחן מיום 4.11.04, לפיו, בפגישה האחרונה לקח אחריות חלקית לביצוע העבירות, אמר שהיה מודע לכך שהמגע עם הנפגעת היה בעל אופי מיני, ביטא בושה רבה, וככל הנראה הכחיש את מעשיו בפגישות קודמות, מפאת אותה בושה. חשוב לזכור, הנאשם נותר דבק בהודאתו, גם לאחר שבית המשפט חקר ודרש נימוקים לעמדה המקלה של התביעה.
לכך יש להוסיף את העובדה, שלא מדובר בהסתבכות פלילית ראשונה. לחובת הנאשם קיים רישום פלילי [ת/1] המתייחס לעבירה אחת בלבד, תקיפה בנסיבות מחמירות, משנת 1999, לגביה לא הורשע, והוטל עליו לבצע שירות לתועלת הציבור בהיקף של 80 שעות.
התביעה הרחיקה לכת בתמורה שהסכימה לתת לנאשם עבור הודאתו בעובדות כתב האישום המתוקן. עבירות מין, ובמיוחד בקטין/נה הינן חמורות, בשים לב לעובדה שהקורבן הינו קטין, תמים, המנוצל בצורה כוחנית על ידי העבריין הבוגר.
בית המשפט העליון אמר לא אחת את דברו, ביחס לעבירות מסוג זה, במיוחד כאשר הן מבוצעות בקטינים:
--- סוף עמוד  5 ---
"יש להחמיר בגינם של נאשמים החוטאים בגילוי עריות או מתעללים בקטינים, ומבצעים בהם עבירות מיניות מבחילות. תופעות אלה למרבה הצער שכיחות הן, וכל שבית המשפט יכול וצריך לעשות להדברת התופעה הזו, הוא בענישה מכאיבה שיש בה כדי להרתיע את הנאשם ואחרים כדוגמתו, ומתן ביטוי לסלידת החברה ממבצע עבירות כאלה, שכן הציבור מוקיע אותם ומבקש לראותם מאחורי סורג ובריח, ולא הולכים בקרב הקהילה ומטילים חתתם על קטינים, בין אם בני משפחה, בין אם ילדים וילדות המעורבים בחיי הקהילה" [ראו ע"פ 7086/93 פלוני נ' מדינת ישראל תקדין עליון 94(3), 1506].
לא זו אף זו, המחוקק גילה דעתו, שמדובר בעבירות חמורות, שהרי קבע בסעיף 355 בחוק העונשין התשל"ז - 1977, עונש מזערי, רף מינימום לעבירות מסוג זה, שלא יפחת מרבע העונש המירבי שנקבע לאותה עבירה אלא אם כן החליט בית המשפט, מטעמים מיוחדים שירשמו, להקל בעונשו של נאשם. העונש המזערי הינו עונש מאסר, אשר גם לגביו הורה המחוקק, בתיקון משנת תשס"ב, כי לא יהיה כולו על תנאי, בהעדר טעמים מיוחדים.
התכלית החקיקתית הנ"ל אינה מתיישבת עם אי הרשעה.ו
נקודה נוספת. השיקול העיקרי שיש לשקול בעבירות מסוג זה, הינו שיקול ההרתעה, הן של הנאשם שלא יחזור על מעשים מסוג זה, והן של עבריינים בכח, וכן שיקול הגמול כהבעת סלידה מהמעשה.
ענישה לא הולמת ובלתי משמעותית עלולה להשפיע על קורבן התעללות שלא "להסתכן" בגילוי המעשים, מתוך חשש שתוך זמן קצר שוב יהיה נתון לאיומיו של מבצעם, ובנוסף יכול ויהא בענישה לא הולמת, להוכיח לעבריינים בכח, שהם יוצאים נשכרים ממעשיהם [ראו ע"פ 490/89 פלוני נ' מדינת ישראל פ"ד מה(4), 93, 97].
אי הרשעה והטלת של"צ פוטרים את הנאשם בלא כלום, ואף עלולים לגרום לקורבן העבירה נזק נוסף על הנזק שכבר נגרם, לטעמי, נזק העולה לעין שיעור מהנזק של עדות בבית המשפט.נ יתר על כן, הסדר טיעון המקל בצורה מופרזת בעונש, מערער את האמון במערכת האכיפה, ופוגע בשוויון לפני החוק [ראו ע"פ 1958/98, שם, בעמ' 834].
--- סוף עמוד  6 ---
לכל אלה יש להוסיף את הכללים, על פיהם יש לנהוג בשאלת ההרשעה. אלה נקבעו בשורה של פסקי דין, וכך נאמר: "בעקבות הודאה בעובדות או בעקבות המסקנה השיפוטית שעבירה פלונית הוכחה כדבעי לאור הראיות שהובאו לפני בית המשפט, גם באה בדרך כלל ההכרעה לפיה יש להרשיע את הנאשם. רק בנסיבות יוצאת דופן, בהן אין יחס סביר בין הנזק הצפוי מהרשעה בדין, לבין חומרתה של העבירה, נוקט בית המשפט לפעמים בחלופה של הטלת מבחן ללא הרשעה".
[ראו ר"ע 432/85 גדעון רומנו נ' מדינת ישראל דינים עליון א, 392].ב   "... שורת הדין מחייבת כי מי שהובא לדין ונמצא אשם יורשע בעבירות שיוחסו לו. זהו הכלל. הסמכות הנתונה לבית המשפט להסתפק בהעמדת נאשם במבחן בלי להרשיעו בדין, יפה למקרים מיוחדים ויוצאי דופן. שימוש בסמכות הזאת כאשר אין צידוק ממשי להימנע מהרשעה, מפרה את הכלל ובכך נפגעת גם שורת השוויון בפני החוק." [ראו ע"פ 2513/96, 3467/96 מדינת ישראל נ' ויקטור שמש ואח' פ"ד נ(3) 682, 683].
גם לאחר התיקון בחוק העונשין, והוספת מרכיב הענישה של שירות לתועלת הציבור, לא סטה בית המשפט העליון מעיקרון זה, וחזר וקבע כך:
"...הימנעות מהרשעה אפשרית אפוא בהצטבר שני גורמים: ראשית, על ההרשעה לפגוע פגיעה חמורה בשיקום הנאשם, ושנית סוג העבירה מאפשר לוותר בנסיבות המקרה המסוים על ההרשעה, בלי לפגוע באופן מהותי בשיקולי הענישה האחרים המפורטים לעיל." "הכלל הוא שיש להרשיע נאשם שעבר עבירה, ומי שטוען את ההיפך שומה עליו לשכנע את בית המשפט, ששיקולי השיקום גוברים במקרה האינדיווידואלי על השיקולים שבאינטרס הציבורי." [ראו ע"פ 2083/96 תמר כתב נ' מדינת ישראל פ"ד נב(3), 337, 342, 344].ו   "... באשר לנאשמים בגירים, במאזן השיקולים האמור, גובר בדרך כלל השיקול הציבורי ורק נסיבות מיוחדות חריגות ויוצאות דופן ביותר, תצדקנה סטייה מחובת מיצוי הדין בדרך הרשעת העבריין, וזאת לרוב, כאשר עלול להיווצר יחס
--- סוף עמוד  7 ---
בלתי סביר בין הנזק הצפוי מהרשעה בדין, לבין חומרתה של העבירה והנזק הצפוי לעבריין מההרשעה." [ראו ע"פ 2669/00 מדינת ישראל נ' פלוני פ"ד נד(3), 685, 690].
יישומם של הכללים דלעיל, מלמד, כי עניינו של הנאשם אינו נופל בגדר אותם מקרים חריגים המצדיקים הימנעות מהרשעה, ואין במקרה זה כל צידוק ממשי להימנע מהרשעה. לא התמלאו שני הגורמים המצטברים. ראשית, כאמור לעיל, מהות העבירות אותן ביצע הנאשם, מעשה מגונה בבן משפחה שהוא קטין, במספר הזדמנויות במשך תקופה לא קצרה, עד שנת 1999, בשים לב לגילה של הקטינה, ובהזדמנות אחת ביצע המעשה המגונה בקטינה בנוכחות אחיה הקטן ממנה בהיותו בגיל 8, אינה מאפשרת, לטעמי, לוותר על הרשעה, מבלי לפגוע בשיקולי הענישה שפורטו לעיל.נ שנית, אין כל ראיה ממשית שהרשעה עלולה לפגוע בנאשם. הוא בגיל 36, ועד היום עבד בעבודות מזדמנות, בין השאר 8 שנים בדוכן פלאפל, בחודשיים האחרונים בעבודות נקיון, כשקודם לכן היה מובטל במשך תקופה, ללא כל קשר להליך הפלילי.
סיכומו של דבר, התביעה הרחיקה לכת בתמורה שהסכימה לתת לנאשם עבור הודאתו בעובדות כתב האישום המתוקן. סבורתני, כי נפל פגם משמעותי בשיקוליה, ולנוכח האיזון הראוי בין שיקולי ענישה רלוונטיים, מסקנתי שיש לדחות הסדר זה מכל וכל.
לפיכך, אני מרשיעה את הנאשם בעבירות המיוחסות לו בכתב האישום, מעשה מגונה בבן משפחה שהוא קטין, לפי סעיף 351(ג)(3) בחוק העונשין התשל"ז - 1977, ומעשה מגונה לפני בן משפחה שהוא קטין, לפי סעיף 351(ד) בחוק העונשין הנ"ל.
בבואי לגזור את דינו של הנאשם העומד לפני, הבאתי בחשבון את השיקולים כדלקמן:
לחומרא: מהות העבירות ונסיבות ביצוען, כעולה מעובדות כתב האישום המתוקן בהן הודה הנאשם, משך הזמן בו בוצעו העבירות, היינו, לא מדובר באירוע חד פעמי, גילם של הקטינים, הן המתלוננת והן אחיה, ועברו הפלילי של הנאשם [ת/1], הגם שאינו בעבירות מסוג זה.ב לקולא: הודאת הנאשם, הגם שבאה בגדר הסדר טיעון, הזמן הרב שחלף מאז ביצוע העבירות ועד הגשת כתב האישום, ומאז הגשת כתב האישום ועד היום.
--- סוף עמוד  8 ---
בנוסף, אני מביאה בחשבון את עצם הסדר הטיעון שנטע בלב הנאשם ציפיות, וכדי לא ליצור פער עצום ורב בין העונש המוסכם המוצע, לבין העונש שבדעתי להטיל עליו, אגזור עליו עונש אילו היה לפני הסדר טיעון שקול ומאוזן [ראו לענין זה ע"פ 1958/98, שם, בעמ' 842].
כפי שכבר ציינתי לעיל, בעבירות מסוג זה, במיוחד כלפי קטינים, יש להטיל עונש מאסר, לריצוי בין כתלי בית הכלא לתקופה משמעותית, כפי שניתן למצוא בשורה ארוכה של גזרי דין. העונש המירבי על עבירה לפי סעיף 351(ג)(3) הינו מאסר 5 שנים, ועל עבירה לפי סעיף 351(ד), מאסר 4 שנים. הקלה בעונשו של הנאשם יכולה לבוא באורך תקופת המאסר ואופן ריצויו.
7.         לאור כל האמור לעיל, אני מטילה על הנאשם עונש כדלקמן:
א.         6 חודשים מאסר בפועל אשר ירוצו כולם בעבודת שירות, כפוף לכך שתתקבל חוות דעת הממונה על עבודת השירות. במידה והממונה יקבע, כי הנאשם אינו מתאים לריצוי מאסר בעבודת שירות מסיבה כלשהי ו/או במידה והנאשם לא יסכים לריצוי מאסר בעבודת שירות, ירוצה המאסר בין כתלי בית הכלא.
מועד תחילת ריצוי המאסר, יהא המועד שיקבע הממונה לתחילת העבודה, ובמקרה של אי התאמה, יחל ביום 01.02.05.
ב.         6 חודשים מאסר על תנאי למשך 3 שנים מהיום על כל עבירת מין לפי סימן ה' פרק י' בחוק העונשין התשל"ז - 1977.
ניתן היום כ"ג בכסלו, תשס"ה (6 בדצמבר 2004) במעמד ב"כ התביעה עו"ד גלפרין, הנאשם ועו"ד מזאווי בשמו של עו"ד אדלבי.
ר' שלו- גרטל, שופטת
עדי ברגר
--- סוף עמוד 9 ---
נוסח מסמך זה כפוף לשינויי ניסוח ועריכה
--- סוף עמוד 10 ---
____________________________________________________________________________________________________ תפ (י-ם) 3122/01‏ ‏ מדינת ישראל נ' פלוני ____________________________________________________________________________________________________ www.nevo.co.il ____________________________________________________________________________________________________