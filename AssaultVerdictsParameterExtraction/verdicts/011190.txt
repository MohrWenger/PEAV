ת"פ (מחוזי תל אביב-יפו) 1190/01 מדינת ישראל נ' אמל בן וג'יה אלעסימי (פורסם בנבו, 30.10.2003)
____________________________________________________________________________________________________ www.nevo.co.il ____________________________________________________________________________________________________ תפ (ת"א) 1190/01‏ ‏ מדינת ישראל נ' אמל בן וג'יה אלעסימי ____________________________________________________________________________________________________
בתי המשפט
בבית-המשפט המחוזי בתל-אביב - יפו
ת"פ 1190/01
בפני:
כב' השופטת ב. אופיר-תום,
אב"ד כב' השופטת מרים סוקולוב כב' השופטת תחיה שפירא
המאשימה:
מדינת
ישראל
נ   ג ד
הנאשם:
אמל בן וג'יה אלעסימי יליד 1962, ת.ז. 057554669 שכונת יד לבנים, דלית אל כרמל.
טענו:
מטעם
המאשימה - הפרקליט עו"ד גל לברטוב (פמת"א) . הנאשם
וסניגורו - עו"ד זהבי.
לערעור בעליון (נדחה, 15.12.05): עפ 10943/03 אמל אלעסימי נ' מדינת ישראל, מ' חשין, א' גרוניס, ס' ג'ובראן
חקיקה שאוזכרה:
חוק העונשין, תשל"ז-1977: סע'  192, 249, 345(א)(1), 349(א')
מיני-רציו: עונשין – שיקולי ענישה בעבירת אינוס
--- סוף עמוד  1 ---
הנאשם, שוטר במשטרת ישראל, נאשם באינוס ובאיומים. בגזר-הדין צוין כי מעבר לחומרתן הבולטת של העבירות והנסיבות במקרה הנדון, הרי מדובר בנאשם שהיה באותה עת שוטר המופקד על שמירת החוק והגנת הציבור, אשר ניצל את כוחו ומעמדו כשוטר. ביהמ"ש ראה בעובדה זו משום חומרת יתר.
עוד נקבע כי מצבו של קורבן העבירות והתוצאות של העבירות הללו צריכים לשמש שיקול מרכזי בשיקולי ביהמ"ש בבואו לגזור את הדין ולהעניש את העבריין. צוין כי בעבר לא גילתה החברה הבנה ורגישות מספקת למעמדו ולמצבו של קורבן העבירה, אך מזה כמה עשורים ניתנת חשיבות הולכת וגוברת למצבו של הקורבן. כדי לעקור מהשורש תופעה חמורה זו של אינוס ולהרתיע עבריינים פוטנציאליים יש לנקוט בענישה חמורה שתשמש גורם מרתיע ותבטא את סלידתה של החברה ממעשים בזויים ושפלים אלה. מנגד שקל ביהמ"ש, בגוזרו את דין הנאשם, שיקולים לקולת הנאשם, ובהם תרומתו במסגרת שירותו ונסיבותיו האישיות.
ג ז ר - ד י ן
איסור פרסום. תיק זה דן, בין השאר, בעבירת-מין שביצע הנאשם במתלוננת, לפיכך ועל מנת להגן על ענייניה של המתלוננת, בית - המשפט אסר, וחוזר ואוסר, פרסום שמה של המתלוננת או כל פרט אחר העשוי להביא לזיהויה.   השופטת מרים סוקולוב:
5129371 51293711.      הנאשם הורשע לאחר שמיעת הראיות, כמפורט בהכרעת הדין, באינוס, עבירה על סעיף 345(א)(1) לחוק העונשין, התשל"ז-1977 (להלן: "חוק העונשין"), באיומים, עבירה על סעיף 192 לחוק העונשין (בשני אישומים) ובהטרדת עד, עבירה על סעיף 249 לחוק העונשין.נ העובדות, בתמצית, כפי שנקבעו בהכרעת הדין, הן כדלקמן: 2.        בתקופה הרלוונטית לכתב - האישום, היה הנאשם ידידו של ע.מ. חברה לחיים של המתלוננת באותה עת. עקב מריבה עם ע.מ. נדרשה המתלוננת לעזוב ב - 29.6.00 את הדירה בה התגוררה עם ע.מ.. מאחר ונותרה ללא קורת גג, הנאשם הביאה לדירת חברו שברחוב בן גוריון בבת ים (להלן: "הדירה).ב ביום 1/7/00, בשעות הערב, הגיע הנאשם לדירה דנן, התקלח ולאחר מכן הסתובב בדירה כשרק מגבת למותניו, למרות בקשותיה של המתלוננת שיתלבש מאחר והיא מרגישה שלא בנוח במחיצתו.ו בשלב כלשהו התיישב הנאשם לצידה של המתלוננת על הספה בסלון הדירה והחל לגעת בה קלות בידיה וברגליה. המתלוננת ביקשה לקום מהספה, אולם הנאשם משך אותה בידה, השכיבה על מזרון שהיה מונח על הרצפה, נשכב מעליה, והחל לנשקה בפניה. בשלב כלשהו ביקשה המתלוננת לקום אך הנאשם התעלם מהפצרותיה, תוך שהוא אומר  לה כי הוא לא שכב עם אשה מזה זמן רב ו"אם היא תתן לו הוא יגמור מהר". המתלוננת בכתה וצעקה כשהיא מנסה בכוח להדוף את הנאשם מעליה וכשהיא מתחננת שיפסיק. הנאשם התעלם מתחנוניה, החל להתחכך בגופה, בידו האחת אחז בכוח את זרועותיה מעל לראשה ובידו השנייה הפשיט את מכנסיה ותחתוניה, החדיר את איבר מינו לאיבר מינה ולבסוף הוציא את איבר מינו והגיע לפורקן על רגלה של המתלוננת.נ
--- סוף עמוד  2 ---
ביום 13/7/00 בשעות אחר הצהרים, פגשה המתלוננת את הנאשם באקראי בתחנת האוטובוס בבת-ים. הנאשם שאל את המתלוננת מדוע היא "מרכלת" עליו והיא השיבה כי סיפרה רק את האמת. בתגובה איים עליה הנאשם ברצח בכוונה להפחידה באומרו שאם תפתח את פיה, הוא "יחסל" אותה, את בתה ואת חברה ע.מ. וזאת תוך שהוא מניע את אצבעו לעברה בצורה מאיימת.
איומיו של הנאשם כלפי המתלוננת נאמרו בהקשר לכך שהמתלוננת פנתה למשטרת יפו על מנת להתייעץ בנוגע לתלונה שביקשה להגיש נגד הנאשם בגין מעשה האונס נשוא האישום הראשון.ב ביום 27/8/00, בהדרכת המשטרה, התקשרה המתלוננת טלפונית אל הנאשם. במהלך אותה שיחה שהוקלטה על ידי המשטרה, איים הנאשם על המתלוננת באיומי רצח כלפיה וכלפי בתה הקטנה בכוונה להפחידה, באומרו:
"גם אם אני אצטרך לחסל אותך ואת הילדה שלך אני אעשה את זה, אני אומר לך, אין לי מה להפסיד".ו בהמשך השיחה הוסיף:
"אל תחזרי על המילה אונס עוד פעם כי הפעם יהיה רצח ולא אונס...".נ
הנסיבות לחומרה ושיקולי ענישה.ב 3.        אין צורך להכביר מילים באשר לחומרת העבירות שבהן הורשע הנאשם ולחומרת הנסיבות.ו הנאשם שהיה באותה עת שוטר המופקד על שמירת החוק והגנת הציבור ניצל את כוחו ומעמדו כשוטר, אנס את המתלוננת תוך שימוש בכוח ולמרות התנגדותה ותחנוניה שיפסיק.נ הנאשם עשה זאת למרות שהיה מודע היטב לנסיבות האישיות הקשות של המתלוננת שמשפחתה ניתקה עמה כל קשר ואף התנכלה לה, לעובדה שנאנסה בעבר במשך תקופה ממושכת על ידי גיסה, ולכך שרק ימים ספורים עובר לארוע האונס עברה הפלה.
הנאשם ניצל את מצוקתה הקשה של המתלוננת, את חוסר האונים שלה ואת היותה נתונה לחסדיו, בהיותה בודדה לחלוטין, ללא אח ורע. הנאשם הוא שדאג למתלוננת ולבתה לקורת גג לאחר שחברה לחיים עזב אותה והיא נדרשה לעזוב את הדירה בה התגוררה עימו.
המתלוננת נתנה אמון בנאשם אשר עזר לה והוא מעל באמונה ואנס אותה בדירה אליה הביא אותה.ב
הנאשם אף הגדיל לעשות ולאחר שביצע במתלוננת את מעשה האינוס, איים עליה ועל בתה הקטנה בשתי הזדמנויות שונות ברצח לבל תגיש נגדו תלונה במשטרה, וזאת לאחר שנודע לו כי שוחחה עם איש משטרה בנושא.ו
חומרת יתר יש במעשים הללו בשל היות הנאשם שוטר במשטרת ישראל, אשר היה מודע לכך שהוא מבצע עבירות חמורות של איומים והטרדת עד. איומיו של הנאשם הטילו פחד רב על המתלוננת עד שלבסוף פנתה למח"ש.נ הנאשם הכפיש את המתלוננת בעדותו בבית המשפט, הטיל בה רפש ללא צורך ואף שיקר במצח נחושה למשטרה ולבית המשפט, שקרים שבחלקם הודה בהמשך.ב
זאת ועוד, אין מדובר בנאשם שזו מעידתו הראשונה. לנאשם יש הרשעה קודמת בעבירת אלימות - תקיפה הגורמת חבלה של ממש, מיום 25.10.00 וגם בכך יש כדי ללמד על אופיו האלים.ו
--- סוף עמוד  3 ---
למתלוננת נגרמה טראומה, נזק נפשי חמור כתוצאה ממעשיו של הנאשם. אומנם לא הוגש בעניינה תסקיר נפגעת עבירת מין, אך על הנזקים הנפשיים המיידים שנגרמו לה כתוצאה מהתנהגותו של הנאשם אנו למדים מעדותה בבית המשפט ומהדברים שכתבה ביומנה -  ת/11.נ במקרה דנן הטראומה והנזק הנפשי שגרם הנאשם למתלוננת חמורים במיוחד מאחר ואירוע זה "החזיר" את המתלוננת למעשי האינוס שבוצעו בה בילדותה שהנאשם היה מודע להם, ואשר עוררו בה זיכרונות קשים כשהכאב העכשווי התווסף לכאב המתמשך שהיה מנת חלקה בעבר כאשר נאנסה. כפי שתארה המתלוננת: "כאב על גבי כאב על גבי כאב..." (עמ' 24-27 להכרעת הדין).ב
המתלוננת אף סבלה מתופעות פיזיולוגיות קשות האופייניות לנפגעי טראומה: הפרעות שינה, חרדה, תעוקה, דופק מהיר, קוצר נשימה וכד' (עמ' 25 להכרעת הדין).ו
ראוי להדגיש, כי מצבו של קורבן העבירות והתוצאות של העבירות הללו צריכים לשמש שיקול מרכזי בשיקולי בית המשפט בבואו לגזור את הדין ולהעניש את העבריין.נ בע"פ 7343/98, 7348, 7442, פלונים נ' מדינת ישראל (לא פורסם), נפסק על ידי כב' השופטת שטרסברג-כהן (סעיף 9):
"בעבר לא גילתה החברה הבנה ורגישות מספקת למעמדו ולמצבו של קורבן
העבירה. מזה כמה עשורים, נשמעים - תחילה בקול דממה דקה וכיום בקול
רם ונישא - קולות המעלים את הקורבן על סדר יומה של החברה".ב
הנאשם פגע פגיעה חמורה בגופה, בנפשה ובכבודה של המתלוננת והשפילה עד עפר. כדי לעקור מהשורש תופעה חמורה זו ולהרתיע עבריינים פוטנציאליים יש לנקוט בענישה חמורה שתשמש גורם מרתיע ותבטא את סלידתה של החברה ממעשים בזויים ושפלים אלה.ו בע"פ 4173/97 פרחאן נ' מדינת ישראל, תקדין עליון 98(2) 1605 נפסק: "עבירת האינוס היא מן החמורות שבספר החוקים. המבצע עבירה זו פוגע בצורה אנושה בגופה, בנפשה, בכבודה ובחירותה של המתלוננת הקורבן. יש לעקור תופעה זו משורש ולהרתיע מפני ביצועה, בין השאר על-ידי ענישה הולמת שתשמש גורם מרתיע לנאשם עצמו ולעבריינים פוטנציאליים אחרים מסוגו. כמו-כן יש להביע באמצעות הענישה את סלידתה העמוקה של החברה ממעשים בזויים ונפשעים כאלה".נ   הנסיבות לקולא.ב 4.        הנאשם כבן 41 משתייך לעדה הדרוזית נשוי ואב לחמישה ילדים שהבכור שבהם בן 19 הינו חייל והיתר קטינים. הנאשם תרם רבות לבטחון המדינה ולחברה, שירת שירות מלא בצה"ל ולאחר שחרורו התגייס למשטרת ישראל ושירת במגוון תפקידים במשך שנים רבות כסוכן סמוי, וביחידות המודיעין. לאחרונה שימש כרכז מודיעין בתחנת משטרת    בת-ים.ו בתקופת שירותו במשטרה זכה הנאשם לפרסי הצטיינות והוקרה בגין עבודתו המסורה והישגיו המקצועיים (עה/1א' - ג').נ
--- סוף עמוד  4 ---
הנאשם מוכר כנכה משרד הביטחון (עה/3) ועתה הוא גמלאי של המשטרה ומקבל לדבריו קצבה זעומה בסך כ - 1000 ₪ לחודש.ב
לזכותו של הנאשם ייאמר כי הוא עזר למתלוננת בשעה קשה, כאשר נזקקה לעזרה ליווה אותה לצורך ביצוע הפלה ואף נתן לה סכום כסף.ו
לסיכום: 5.        לאחר ששקלנו את כל השיקולים הן לחומרה והן לקולא, מחד גיסא: חומרת העבירות שבהן הורשע הנאשם שהיה באותה עת שוטר המופקד על שמירת החוק והגנת הציבור, נפיצותן הרבה והצורך להגן על הציבור, קרי - קורבנות פוטנציאליים מעבריינים בכוח, ומאידך גיסא את נסיבותיו האישיות של הנאשם, תרומתו רבת השנים לביטחון המדינה ולחברה ועזרתו למתלוננת, החלטנו לגזור על הנאשם אמל בן וג'יה אלעסימי את העונשים כדלקמן:
(א)      9 שנות מאסר, מהן שבע שנים תהיינה בפועל ושנתיים תהיינה על תנאי והתנאי הוא כי הנאשם לא ישא בעונש זה אלא אם יעבור תוך 3 שנים מתום מאסרו, עבירת מין למעט עבירה על פי סעיף 349(א') לחוק העונשין, עבירת אלימות וכן עבירה על סעיף 192 ו- 249 לחוק העונשין.נ
(ב)      הנאשם יפצה את המתלוננת בסך של 7,000 (שבע אלף) ₪.
הסכום דנן ישולם במזכירות בית-המשפט המחוזי בתל-אביב תוך תשעים  (90) יום מהיום, ולא - יישא ריבית והפרשי הצמדה כחוק ממועד התשלום ועד תשלומו בפועל.ב
המזכירות תעביר את סכום הפיצוי למתלוננת, ועל התביעה לוודא ביצוע ההעברה כאמור.ו
באם הנאשם לא יעמוד בתשלום כאמור לעיל - יטפל בעניין מנגנון הגבייה של בית-המשפט, ועם גביית הסכום - יופקד בבית המשפט לצורך העברתו למתלוננת כאמור לעיל.נ
(ג)      הוּדעה לנאשם זכותו להגיש ערעור לבית-המשפט העליון תוך 45 יום.ב
ניתן והוּדע בפומבי, בנוכחות התובעת, הנאשם וסניגורו, היום, 30.10.2003.ו
תחיה
שפירא, שופטת
מרים
סוקולוב, שופטת
ברכה
אופיר תום, שופטת אב"ד
נוסח זה כפוף לשינויי עריכה וניסוח
--- סוף עמוד  5 ---
____________________________________________________________________________________________________ תפ (ת"א) 1190/01‏ ‏ מדינת ישראל נ' אמל בן וג'יה אלעסימי ____________________________________________________________________________________________________ www.nevo.co.il ____________________________________________________________________________________________________